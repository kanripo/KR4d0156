# -*- mode: mandoku-view; -*-
#+TITLE: 北山小集
#+DATE: 2015-09-12 00:30:01.415739
#+PROPERTY: ID KR4d0156
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB08n0641-003北山小集-卷三.
<pb:KR4d0156_SBCK_003-1a>¶
　北山小集卷第三¶
　　　　　　　　　　　　　信安程　俱¶
　　　　古詩三¶
　　　　　夜坐¶
　飢烏夜啼棲復起仡栗飛光透䆫&KR0083;捲簾萬瓦白生¶
　煙桂影扶踈淨如洗回腸正隨清漏轉葉下空庭亂¶
　如霰青燈耿耿夜何其雲篆吐蘭初一線歳云暮矣¶
　萬竅號霜天旅鴈求其曹月行虚空幾萬里群犬吠¶
　光聲正豪蒲團瞑目空危坐逝者如斯白駒過悠悠¶
　昨夢不可攀此身此心何日閑¶
<pb:KR4d0156_SBCK_003-1b>¶
　　　　　春日冩懷¶
　春風遍芳華一國盡狂醉窮閻獨不知但見長蒿薺¶
　秋飈起蘋末一華&KR0004;未墜幽懷獨先覺意象巳凄厲¶
　故知春與秋物不爲我計危絃自應悲寒木終易脆¶
　要之夢中夢憂樂同一寐翻然詠軒丘心量浩無際¶
　　　　　豁然閣¶
　雲霞墮西山飛帆拂天鏡誰開一䆫明納此千頃靜¶
　寒蟾發澹白一雨破孤逈時邀竹林交或盡剡溪興¶
　扁舟還北城隱隱聞鍾磬¶
　　　　　二十八&KR0213;歌示錢定國顯道(吴江/尉)¶
<pb:KR4d0156_SBCK_003-2a>¶
　山川不捨騂與角亢&KR0569;孤豚殊不惡安身投筆事氐¶
　羗何異天球薦房闥人心如面各不同蛇頭蝎尾吾¶
　安容脂韋肯効箕箒態拔劎撞斗眞才雄少年食牛¶
　有餘氣大𥬇文章幾女工立談寧與子虚比危冠欲¶
　入明光宫功成築室依故丘作書重壁垂千秋宸奎¶
　一札呼不起閉門老死如黔婁爾來飬生如養胃未¶
　羡&KR0295;精力筆吏疲神畢慮子所訶鳯觜鸞膠誰汝試¶
(觜以字/同借用)曾參忘心身亦空身如丘井心如風君言作解¶
　皆魔&KR0017;蒲栁松筠同盡耳三星在霤能幾許張拳且¶
　擊關南皷逰龍作御雲生翼軫地盖天從莫逆¶
<pb:KR4d0156_SBCK_003-2b>¶
　　　　　數詩述懷(庚辰)¶
　一生共悠悠今者曷不樂二十起東山誤爲微官縳¶
　三年瞬眸耳郵傳那乆託四壁自蕭然青編束髙閣¶
　五更霜鍾動起視星錯落六律聿其周忽忽更歳籥¶
　七哀我幽韻感念驚獨鶴八極豈不廣衰懷了無託¶
　九原歎多賢死者那可作十里望煙村天隨去寥廊¶
　　　　　讀陶靖節詩¶
　吾觀靖節詩三歎有遺音卧看起詠之愔愔澹多心¶
(盧鴻草堂歌白玉徽&KR0006;流/水音聽之愔愔澹多心)欲學靖節詩愼勿學其語心源¶
　如古井衡氣光發宇言無出言意妙語自天與譬如¶
<pb:KR4d0156_SBCK_003-3a>¶
　清泠淵月湛不可取嶔﨑阨驚湍乃若震雷皷斯言¶
　可深咏往往棄如土¶
　　　　　八音歌贈别趙子雍䶵之二首¶
　金鑛具竒質百鍊出其剛石中含結緑追彼蒲糓章¶
　絲也談有餘於道乃易方竹林醉黃壚誕放非古狂¶
　匏𤓰固非倫順俗豈所望土門謝𢙣友要&KR0002;拒獠羗¶
　革枉表斯正渟滓水乃清木貴就繩矩願言贈子行¶
　金張珥漢貂况乃出天𣲖石渠重儒冠武弁聊復戴¶
　絲麻冝自任麤使有管蒯竹簡書汗青髙吟當人&KR0284;¶
　匏雖貴中虚植固湏本大圡耕戒莽鹵道耕𢙣疵纇¶
<pb:KR4d0156_SBCK_003-3b>¶
　革帶勿佩韋贈子絃作佩木强雖過中寧師伯夷隘¶
　　　　　冩懷¶
　宇宙一火宅我身寓其間靈臺真逆旅憂喜更徃還¶
　其來不可却倐去不可攀冝然閉六鑿暫使逆旅閑¶
　中虚本無住夜半移舟山身隨事物化𩯭與寒暑班¶
　𥙊此業累深始知定力慳况兹塵沬聚豈比金石頑¶
　顧影忽自𥬇吾心定何顔¶
　　　　　和楊秀才友䕫三首¶
　天地有肅殺好生本無傷陽施待秋成相濟如宫啇¶
　芸芸共欣榮衆葉薿薿光回頭失故林蕭條弄微陽¶
<pb:KR4d0156_SBCK_003-4a>¶
獨有歳寒姿掀髯尚低昻流膏亦歸根晬如養中黃¶
大哉一氣中人心自炎凉安知晞春露不異腓草霜¶
(秋日)¶
誰謂方寸地并包無故新長宵不能寐萬緒愁攻人¶
展轉計後有攀縁及前身苦恨𨻶駒疾回嗟穢塗辛¶
&KR0013;衣問何其夢覺兩不真白鳥固巳空青燈聊可親¶
念此&KR0083;上迹皆爲窖中塵投卷嘿忘我拪雞巳鳴晨¶
(秋夜)¶
三吴足秔稌狼戾及宋梁故爲胥門隱未辦耕南陽¶
豈無如雲稼竭澤歸富強收成一過眼胼胝念黔蒼¶
<pb:KR4d0156_SBCK_003-4b>¶
綿綿太平區阡陌盡八荒願從鼓腹㳺自放逍遥場¶
貴賤均飽煗藜羮等膏梁那令力田夫一飯不可望¶
(秋郊)¶
　　　　同餘杭尉江仲嘉襃道人陳祖徳良孫逰¶
　　　　洞霄宫¶
太湖隱吏迂且頑手板柱頰看西山筆床茶竈向何¶
許往來洞庭林屋間舊聞西門徹懸霤故整煙艇㝷¶
苕川却驚天柱矗雲表勢與太華爭擎天幅巾跨馬¶
及曉皷逸思自覺奔春泉其誰從者二妙士金庭老¶
客南昌仙齊驅共語失長道但見平阪連桑田籃輿¶
<pb:KR4d0156_SBCK_003-5a>¶
　後継獨不語&KR0569;息栩栩山聳肩崗囘澗曲若無路萬¶
　疊老翠漫秋煙二山對起鎖詰屈僅容蹄轍通人寰¶
　羊膓移險在平地九疑山色荒聮綿穿松酌水㝷二¶
　洞低隱巖腹髙山巔山巔石室如列厦接肘可置千¶
　賔筵最憐而洞隔凡處凝(去)乳絡壁留空圓我將拂¶
　䄂去不返戯擊雷皷揮神鞭三華寳衣立可致九赤¶
　班符何足傳只將尻輿駕神馬豈顧家火燒凢鈆又¶
　疑靈物之所宅邜孕變化蟠蜿蜒金龍玉簡投不滿¶
　恐復下與東溟連我嗟何地非聖處火聚正坐青雲¶
　軿目前閶闔晝自啓電頃巳超天地先正縁一念重¶
<pb:KR4d0156_SBCK_003-5b>¶
　山嶽障硋何啻重城堅就令信脚到仙宇凡骨至死¶
　包腥羶膠膠丗網浪自&KR0414;㑹當去之如蛻蟬誰能白¶
　衣傍金馬且復錦&KR0129;乗釣舩金庭客南昌仙他年與¶
　我乗八景舉手少别三千年¶
　　　　　灌竹¶
　戸樞不容蠧展轉夕與朝死水不赴壑俴於杯所膠¶
　人生戒甚逸起我少自勞呼僮續長綆落落鳴桔橰¶
　携瓢傍脩竹灌灑繞百遭念此十二君(竹十二/竿手種)離群自¶
　江臯移栽一年餘巳長數尺梢齋前雨霜叢歳乆根¶
　巳交交根纒籜龍卷葉不復摇聊蘇夏日畏未謝春¶
<pb:KR4d0156_SBCK_003-6a>¶
　雨膏蕭蕭便生凉霍若雲霧消却坐井邊石清泉濯雙¶
　骹宫閑但數數聽以老圃嘲豈敢運甓比漫欲滋枯焦¶
　　　　　送江仲嘉褒東還家山方將從赤松子遊¶
　　　　　爲作仙逰之詩以相歩虚云¶
　空山月出栖鳥驚濺濺暗溜山間鳴桂隂&KR0456;歴夜香¶
　冷有人歩虚聞紫清翩然&KR0016;麟下青&KR0115;君非逺逰定¶
　方平雲軿冉冉風&KR0209;舉左右玉立花娉婷手摩我頂¶
　一𥬇粲别來彈指三千齡至言不煩去畦町齒下端¶
　有真長生忽然縱身浮太廷却𥬇煉砂飛八瓊採芝¶
　方壷濯南溟秦姫吹蕭緱氏笙茫茫齊州九窖塵人¶
<pb:KR4d0156_SBCK_003-6b>¶
　開可哀胡不聞(武夷君有人/間可哀之曲)¶
　　　　　到官兩旬四走山野作詩以自勞云¶
　上山偃伸如望天下山傴仆如深泉胡爲持此不貲¶
　寳來試萬丈懸崖巔前人見踵後見頂反足鳥道相¶
　攀牽欻然置我章貢上水激石罅奔靁填荒塍曲澗¶
　無逺近渺渺不見墟中煙土岡鑿路狹如隧蘇壁藤¶
　薜蛟虵&KR0414;寒風颼飀失白日上有萬木蒼隂𤣥航溪¶
　之深掲其淺碎石齧足聲號川茗山發我一長喟彼¶
　有吳市人中仙飛瓊練玉存故處秪有井竈無霜鈆¶
　我今正坐五斗米悔不辟粒從期佺向來吳松厭羈¶
<pb:KR4d0156_SBCK_003-7a>¶
　旅三歳半逐鴟夷舩故教筦庫着踈孏坐守兀兀聊¶
　窮年安知求逸得奔走豈異避挺蒙戈鋋咄嗟萬事¶
　無必計努力唯有歸園田(按圖經茗山有梅福鍊/丹竈故有飛瓊之句)¶
　　　　　吳正仲提舉至游堂¶
　妙喜&KR0009;鍼頴大空浮海漚翛然一環堵安住有至㳺¶
　内觀如寒龜無縳浪自囚外遊如渴鹿逐&KR0395;無時休¶
　安知至㳺處不止亦不流廣文來東南持節十四州¶
　江海見函丈雲林入衣裘平生山水國不滿一轉眸¶
　髙堂坐隱几𥬇遣車下牛虚簷白日靜顧眄九極周¶
　是中有至樂可以忘春秋却來觀丗夢聊復憂人憂¶
<pb:KR4d0156_SBCK_003-7b>¶
　　　　　和林徳祖惠山詩一首¶
　好山如幽士勝絶不可攀徃者天姥夢長謡愁謫仙¶
　兹山出平野秀特無株連招提𠋣雲錦森然見林巒¶
　幽㝷無十里正處閑忙澗入門心目靜丗累若可捐¶
　靈泉出土脉汨汨無流難茶神瀹浮乳方士沉餘丹¶
　我生猿鶴姿頗有山水縁何時共清賞杖屨窮崖巔¶
　　　　　用德祖韻送毛彦時二首(庚寅)¶
　往者玉樓客棲遲感秋蓬龍鍾江海士屑屑悲窮冬¶
(孟郊有暮天寒/風悲屑屑之句)今我亦覉旅號寒思祝融故郷邈千里¶
　胡馬長斯風平生飲最少亦復賢聖中其誰共談𥬇¶
<pb:KR4d0156_SBCK_003-8a>¶
　無乃志所同伴宫備文質楩楠飾雕櫳毛子亦好古¶
　摛辭麗春工飄然適我願一舸來自東明時獵英竒¶
　備問羅臯忽逢辰若公等附鳯雲從龍遥知賦伐木¶
　相望有梁鴻(梁鴻東逰思其友髙恢作/詩曰鳥嚶嚶&KR0006;友之期)¶
　斷港冰末泮海風起蓬蓬君行亦良苦浮家秋復冬¶
　故人一相遇醉覺心形融道舊有深樂班荆餘古風¶
　可當度楊子起視東井中未應迫期㑹促歩佐一同¶
　况當萬燈燃流光煖䟽櫳胡爲即言别繫書慿鳥工¶
　空令千里月團團出天東解舟動棲禽破曉啼怱怱¶
　酒闌城西道巳失㘅燭龍振衣一回首瞥去如驚鴻¶
<pb:KR4d0156_SBCK_003-8b>¶
　　　　　爲宜興鄭主簿賦寓軒一首¶
　物生太空中巨細同一寓機緘固有待舟壑本無住¶
　土儀立毫塵萬化失朝暮要之儻來&KR0009;正自墮形數¶
　滔滔人間丗俯仰若泡露浮逰皆適然蚊睫漫來去¶
　着身方丈室聊作槁梧據了觀諸幻境内外絶欣𢙣¶
　湏知五藴山今我聊託附回頭主人翁妙住了無處¶
　　　　　君明出留題吳江詩次韻(辛邜)¶
　包山水脈通西垠森然林屋開東晨飛仙下視三萬¶
　頃豈異滴水陶家輪時時餘浸&KR0013;吳楚赤子　哀¶
　漂淪松江一攴東入海海道今者皆楊塵遂令洪波¶
<pb:KR4d0156_SBCK_003-9a>¶
　洄不吐禹跡莫辨僞與真滔滔利往橋下水省照黃¶
　綬孤吟身月輪行空萬&KR0284;息尚記此境清無倫當時¶
　苦恨無好句空&KR0018;歳月臨江津得公新詩妙入埋羊¶
　酪敢方千里蓴公言(御/名)勿作境㑹取捨過咎由來均¶
　　　　　題&KR0364;司戸虚舟庵和韻¶
　萬族同一海至人乘桴浮狂風皷溟壑安問指與鰌¶
　擾擾墮濁水&KR0214;&KR0214;守藏舟其誰善游者動寂兩不侔¶
　紛綸萬境前了了轉處幽愛君虚舟句勿逐虗舟求¶
　倘佯曹&KR0122;中聊作虗舟留長維五藴山亦泳愛水流¶
　飄揺度夷險不喜亦不憂我乃蹇淺人楄心屢招尤¶
<pb:KR4d0156_SBCK_003-9b>¶
　君心果空曠永矣從君逰¶
　　　　　同江趙潘集以鍾監愽山爐黟硯石屏爲¶
　　　　　題予得鍾監分韻得金字鍾監盖響板也¶
　　　　　形製如鍾背作雲雷紋面可監我曹創爲¶
　　　　　之銘曰癸巳作鍾監子子孫孫永保用張¶
　　　　有篆甚竒古¶
　帝軒工鳬和九金童丁(犯/御名)炎成婦壬戯驅豐隆發¶
　凝隂雷轟列缺光下臨飛精入範天機深四規閼明¶
　追蠡瘖厥聲鏗宏中黃林隱如霜降豐山岑豈惟正¶
　衣冠佩簮對之烱烱生肅心應而不藏無古今監之¶
<pb:KR4d0156_SBCK_003-10a>¶
　無窮叩逾音至人之心我所欽槃盂不湏銘且箴¶
　　　　　再分題得易分韻得醉字一首¶
　吾觀空刧&KR0004;妙藴固無示誰令南北海七竅鑿元氣¶
　靈龜出洪河六畫乃其&KR0009;庖犧覷天巧創物發竒祕¶
　太虚本無邊小大隨汝視窮之得幾深見者自仁智¶
　或從鍊丹砂或用資卜筮終然有神護回禄翻引避¶
　絶編固冰釋覆瓿正心醉却懷投閣生寂寞發長喟¶
　　　　　雨霽同仲嘉小酌乆之雲開月出光照席¶
　　　　　上頗發清興戯作此詩(癸巳)¶
　&KR0004;月脫氛翳微雲遞踈光徘徊照庭户皎皎㴠清觴¶
<pb:KR4d0156_SBCK_003-10b>¶
　牢愁不可排磊塊如髙岡煩君着酒澆身丗得暫忘¶
　舉觴漱明月似覺幽桂香擬吹三江水浣此九轉腸¶
　中霄起四顧何漢生微凉飄然想風馭夢&KR0009;無何郷¶
　　　　　過吳興城北超覽堂¶
　佛子固多㓜開軒納群山平疇展摩衲回塘縈玉環¶
　新荷麗朝日一一發清妍引簟北䆫下雲嵐揖髙寒¶
　超然醉司馬&KR0009;傲羲皇前座有𦕈道士長謡九華丹¶
　張翁老篆癖勢逼之罘鐫濡毫記姓名夭矯龍騰淵¶
　日没群動息城隂静姢姢長林有歸翼吾駕亦言還¶
(𦕈道士謂劉貧子是日/張有以篆字題名壁間)¶
<pb:KR4d0156_SBCK_003-11a>¶
　　　　　奉陪知府内翰至卞山有詩五首(甲/午)玉徳泉¶
　卞維吳興鎮傑出衆山外晴朝自生輝韞玉見竒態¶
　新阡表南陽獨據山水㑹青松三萬本巳復出蓬艾¶
　靈泉發道左天遣資灌漑&KR0004;無一綫溜泛濫欲浮芥¶
　披榛佇方空餘浸忽可澮清踰金沙泓甘比中泠𣲖¶
　朝㴠卞峯雲暮作霅溪瀬豈惟供百湏旱歳亦多頼¶
　殷勤五大夫隨喜奉微蓋(有松出/偃其上)甞聞瑜瑾姿徳與君¶
　子配兹泉爲人出固是神所介當令玉德名相與流¶
　千載¶
　　　　　庵居¶
<pb:KR4d0156_SBCK_003-11b>¶
　幽亭名思洛寒潭俯澄虗囘頭三百年勝地成荒&KR0469;¶
　公今草堂址無乃昔所居環之碧玉蜂帶以清泠渠¶
　流泉響琴筑松竹皆簫竿妙哉無盡藏一一爲我娱¶
　東岡作蘭若鍾&KR0394;鄰樵漁亦有桑柘村旁開&KR0188;菓區¶
　何煩引三徑故自與丗踈主人去霄漢夜直承明廬¶
　斯逰入清夢儻&KR0009;空中書¶
　　　　　朱氏山居¶
　嶔﨑寳山麓亂石如闘獸雲根盡中空嘘吸弄昏晝¶
　兹山頗似之無乃共靈(犯/御名)如何在人境有此泉石囿¶
　深巖隱薈翳竹樹兩森秀坡陁接煙磴足力恣所究¶
<pb:KR4d0156_SBCK_003-12a>¶
　恍然天地開逺目千嶂驟中營五畝宅何必封石&KR1038;¶
(朱公死其妻/與諸子守之)桑麻無外求茶果供日冨夭條列僮奴花¶
　草更黼繡生生所應有取足謝奔走嗟余四方忠老¶
　大無一就對此寸心驚無因託圭竇¶
　　　　　西庵¶
　是公固麟鳯入獸不亂群吴儂欲爭席但見一幅巾¶
　藍輿從(去)逋客上下寂寞濵却行共談𥬇媿此禮意¶
　親行行得西庵杉竹含清薫解衣靜盤礴虗䆫蕙煙¶
　紛濡毫散珠璣咳唾不自珍曳屣轉山足長林蔽浮¶
　雲旁連衆迤邐上有髙嶙峋穹窿見深洞劃如敞重¶
<pb:KR4d0156_SBCK_003-12b>¶
　闉徃者王京子翔空駕飈輪于今蛻骨在堅重踰蒼¶
　珉頗欲窮其源燃犀問蛇神鉤穿忽無間信有仙凡¶
　分却㝷招提路松風亦隨人潺潺石橋水洗盡荆吳¶
　塵胡牀興不淺巳覺千山曛¶
　　　　　夜歸¶
　日入三&KR0284;息群山鬰蒼蒼巾裾濕煙霧宛轉度澗岡¶
　㳙㳙暗泉鳴冉冉松筠香林梢吐纎月露葉𤨏碎光¶
　歸來叩禪扉幽燈對繩牀相羊有餘適𥬇詠白雪章¶
(翰林是日/有詩数首)¶
　　　　　同遊道場何山二首¶
<pb:KR4d0156_SBCK_003-13a>¶
　　　　　　道場山¶
　何年窣堵波獨立妙峯頂憧憧五湖舟黒月仰光影¶
　千章列雲(犯/御名)靈液走甘令隆樓絶清空橫側見峯¶
　嶺下窺三州聚塵末集毫頴振衣薄雲漢萬刼彈指¶
　頃遼遼天宇大出没𥬇蛙井堂中老比丘奮迅頗精¶
　猛擬分數椽地飽飰卧清境何必少陵翁聞鍾始深¶
　省¶
　　　　　　何山¶
　謝公滄海士眷眷在林壑飛輿丁層巒及此日未落¶
　翩然何山𪋤古澗謝䟽鑿方橋跨清泠鬰宻交翠幄¶
<pb:KR4d0156_SBCK_003-13b>¶
　通幽更窮深木末見楹桷琅璫鳴老屋拉攞相𠋣薄¶
　莊嚴布金地藤蔓土花剥當年軒裳客小隱事鈆削¶
　能令此山名谷口振京洛如何給園居勝士乆不作¶
　豈唯雪山輕顧恐泉水濁周行一泛覽懷古嘆&KR0115;漠¶
　安知千載人不作來逰鶴(化鶴來逰/事見圖經)¶
　　　　　同遊勝林亭次韻¶
　㑹意不在逺巢枝良有餘居然勝林境魚鳥皆欣娱¶
　危城俯回谿歸航數風蒲幽蹊接遐觀褰裳欲凌虗¶
　却顧容𦞃地清隂繞扶踈念此晨日長言旋更踟蹰¶
　翰林留新句體骨超黄&KR0004;深藏恐飛去照夜空江湖¶
<pb:KR4d0156_SBCK_003-14a>¶
　　　　　同葉翰林㳺虎丘分韻得丘字¶
　四顧𣺌平野孤撑見林丘常疑湧地出儻復海所浮¶
　上有千人臺靈蹤想前修無情肯深義頑石亦㸃頭¶
　下有百尺淵神光千斗牛隂崖不見日草木皆先秋¶
　兩晉多逹士東亭抑其流結廬逺車馬&KR0009;此山之幽¶
　一朝施白足弃去如毛輶矧伊桑下宿肯作賈胡留¶
　　　　　同葉内翰遊南峯竊觀壬辰舊題詩謹次¶
　　　　　嚴韻¶
　道林彌天辯妙譽傾斗南山隂有餘賞禹穴或巳探¶
　晚歳折(舌)笻杖兹焉&KR0009;伽藍呼鷹閱神駿對客手自¶
<pb:KR4d0156_SBCK_003-14b>¶
　談&KR0077;顧夸奪子心兵戰方酣當時蹇驢軰蹴踏豈所¶
　堪斯人不可見荒徑昔巳諳青鞵踏松月幽燈照禪¶
　龕尔來十五年身丗猶朝三覉㳺了無蔕飛蓬轉毗¶
　嵐愧此石窟人堅持證那含(石庵間有/道者坐禪)如公丗所挽明¶
　堂要樟柟徘徊弭玉節聊酌需泉甘老乃澗底松霜¶
　枝鬰毿毿尚有蠧書癖囊中宻如蠶中年痼泉石此¶
　外無餘耽從公恣幽討形疲意猶貪安得五畝園旁¶
　營二空庵心㳺萬物表曠苦巨海㴠恨無買山具撫¶
　境思髯叅(郗超每聞髙隱/者輙傾財資之)¶
　　　　葉翰林有徐熙桃竹方尺許索詩輒賦一首¶
<pb:KR4d0156_SBCK_003-15a>¶
　寒禽抱幽叢意得窺緑淨夭華媚霜筠慘澹若春暝¶
　胡僧手幻藥納此方池境重重𤣥渉入妙悟付毛頴¶
　　　　　仲嘉録示新齋聮句用韻書懷奉&KR0009;一首¶
　我歌無庸歸禮意固有屬渠儂方不顧欲問何拘曲¶
　乃知交際難不若逃空谷憂端浩無窮日飲思枕麴¶
　文求丗人𥬇字異山&KR0017;&KR0152;龍鸞閱斯冰劔弩對繇鵠¶
　鴈門旣呼卿司武或見梏閉𨵿固自如青簡得三復¶
　誰能足趑趄墯彼手翻覆汨泥無䊸轡絶迹慕前躅¶
　故人有新詩逺&KR0009;資賸馥鳴嚶倡復和流徴齗還續¶
　華如三女粲學陋一䕫足(謂䕫/一足)吟餘冩幽懷蹇思慙¶
<pb:KR4d0156_SBCK_003-15b>¶
　刻燭¶
　　　　　夜寒大風洶洶不能𥧌用前韻作一首¶
　朔風如長兵犀兕貫七屬寥寥挾霜露浩浩入空曲¶
　覉禽無安巢凍獸吼冰谷枯摧邜壓山石走塵飛麴¶
　終朝恣飄皷衆竅似歌哭客懷正無聊黙念歎鴻鵠¶
　窮愁巧相㝷夜氣將恐梏羲娥不我待始姤今巳復¶
　黃昏歌苦寒逹旦幾翻復悲蛩尚啾喧餓䑕時躑躅¶
　青編置床頭芸竹有餘馥枯膓浪自苦無食安能續¶
　平生僅識字無地&KR0009;𩀱足呼僮屏書眠傳記眞舉燭¶
　　　　　遷居城北蝸廬¶
<pb:KR4d0156_SBCK_003-16a>¶
　有&KR0213;僅容𦞃有門不容車寰中孰非&KR0009;是豈眞吾廬¶
　不作大耳兒閉𨵿種園&KR0188;茅薝接環堵無地可灌鋤¶
　不作下榻翁一室謝掃除平生四海志投老河魚枯¶
　願從素心人不減南村居蕭然冰炭外傲睨萬物初¶
　坐視蠻觸戰兼忘糟粕書聊呼赤松子伴我龜膓虚¶
　北山小集卷第三¶
<pb:KR4d0156_SBCK_003-16b>¶
