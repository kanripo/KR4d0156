# -*- mode: mandoku-view; -*-
#+TITLE: 北山小集
#+DATE: 2015-09-12 00:30:01.944854
#+PROPERTY: ID KR4d0156
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB08n0641-015北山小集-卷十五.
<pb:KR4d0156_SBCK_015-1a>¶
北山小集卷第十五¶
　　　　　　　　　　　信安程　俱¶
　　雜著¶
　　　房太尉傳論¶
天寳末天子避盗劒南房琯以憲部侍郎上謁普安¶
建遣太子諸王鎮諸道於是太子為元帥都統治兵¶
朔方頴王璬鎮成都凡劔南西川山南西道之師皆¶
屬永王璘鎮荆州凡山南東道江西嶺南黔中之師¶
皆屬豐王珙領河西隴右安西北庭盛王𤦺領江東¶
河南淮南節度(珙琦皆不赴/鎮故云領)禄山在京師見制書撫几¶
<pb:KR4d0156_SBCK_015-1b>¶
驚咤曰誰爲上畫此謀者吾不得天下矣自燕兵横¶
潰四出天子疋馬走西南二京遂爲盗守方是時天¶
下不知屬車之在所趙魏秦鄭梁宋之吏不種族無¶
𩔖則懷印易衣而走耳甚則開𨵿除道扶服叩軍門¶
其郡縣之民所爲震心禠魄驚動耳目者非大燕之¶
號令則其旌旗兵甲與夫髙車大纛爲賊媒者也天¶
下必以謂遂無唐矣然扵此時諸鎮崛然聲治兵問¶
其帥則皆天子之子也夫以帝子之衆名天下之兵(名/如)¶
(名田/之名)據走集張形𫝑雖不與大盗角逐而天下之心固¶
已有所係矣則是懷忠狥國者有所恃而赴功聞雞¶
<pb:KR4d0156_SBCK_015-2a>¶
夜舞並驅逐鹿之人亦有所憚而不爲矣余甞論之¶
天下之事理近而功顯者雖常人可與(去)知焉至扵¶
無用而有功言迃而効切者非明扵大而進於幾盖¶
不足以權此且亞父以楚心致民望武信君以范陽¶
令下燕趙淮隂以赤幟殱趙軍楚心非賢王范陽令¶
非國士赤幟非利兵也然三人卒頼以濟者豈非所¶
謂無用而有功言迃而効切者𩔖乎夫諸王不足以¶
&KR0720;强虜明矣而琯實以此係天下之心此琯之謀大¶
識逺所以越常情萬萬者也然則中興帷幄之功果¶
孰為大而賀蘭進明徒以偏忿毁言激怒人主反其¶
<pb:KR4d0156_SBCK_015-2b>¶
功以為罪而肅宗遂信而疏之使肅宗有君人之明¶
其思之矣若曰吾既以元帥起北方北方之重兵賢¶
將吾有也西綴𨵿中北俯賊巢便利之地也而誰忌¶
乎雖然天下大物也非有道者不能遺物非有公天¶
下之度莫能逹天下之大計若肅宗冝其怨而疏之¶
矣自天寳至德後名相不爲不多而琯獨巍然有大¶
臣之望天下稱之曰房公至名世立言之士莫不斂¶
祍改容稱其道德此豈私好而然哉然琯之本謀言¶
不見於編&KR0634;顧因進明之譛而後世知謀之出於琯¶
也至逆胡撫几之事則史無傳焉獨見於司空圗之¶
<pb:KR4d0156_SBCK_015-3a>¶
　詩圗親仕唐室司詞命至大官其言必有自可信不¶
　疑余觀德宗之幸奉天也李晟請駐蹕邠梁以係天¶
　下之心僕固懷恩紿回紇以入㓂亦曰天可汗弃天¶
　下中國無主衆是以從彼逆胡智冝足以知此是其¶
　所以撫几而歎耶¶
　　　　　侑坐元龜序¶
　治亂之端率常隱於尋常忽眇之間&KR0004;若不足畏嚮¶
　者積而致之至於不可禦善惡皆然治亂因之觀秦¶
　漢以來享國歴世唯唐最長而中絶於孽后敗亂於¶
　𧰟妃陵夷於宦官衰弱於藩鎭所經之變不一未有¶
<pb:KR4d0156_SBCK_015-3b>¶
　不生於所忽而積於至微以至於大壞而不可復振¶
　者使禍福之來常如山摧川潰霆震而至則雖至愚¶
　孰不知所避就唯其隱於尋常忽眇之間初若不足¶
　畏嚮者故蹈覆轍而不知常相踵也方天下初定魏¶
　證勸　太宗以行仁義以致太平者如封倫軰徃徃¶
　𥬇而排之唯　太宗能用其言行於&KR0230;食起居造次¶
　㒹沛之間卒以致正觀之治然求其若為仁若為義¶
　者則未易彰彰論之豈非其積微故其成速耶及明¶
　皇在位乆當盈成豐豫之時春秋旣髙方且寵一婦¶
　人進一小人退一正士逍遥逰宴姑以樂其當年意必¶
<pb:KR4d0156_SBCK_015-4a>¶
　以謂是豈足以傷生害治又况亂天下者乎卒之百¶
　敝隨生搶攘悖繆至於逆胡稱兵䧟兩京焚九廟四¶
　海横潰而卒至於衰微此何故也豈非生於所忽而¶
　積於至微以底於是哉唐之治亂善𢙣之大致較然¶
　明白者前哲論之備矣余獨取其治亂善𢙣之萌而¶
　禍亂之所由生足以爲世戒者裒而爲書名之曰侑¶
　坐元龜云元符庚辰秋八月信安程俱謹序¶
　　　　　復古編序¶
　程子曰學之不可以不專也涉其流者未有能極其¶
　原㳺其藩者未有能覩其奥不極其原不覩其奥求¶
<pb:KR4d0156_SBCK_015-4b>¶
　其是且精焉無有也夫支左詘右夫人而射也稱飬¶
　叔鈞絃柱指夫人而琴也稱子野上下千百載間學¶
　是者亦衆矣而二子擅焉豈不以其專以精乎呉興¶
　張有弱冠以小篆名自古文竒字與夫許氏之書了¶
　然如燭照而數計也它書餘藝一不入於&KR0909;中蓋其¶
　專如此故四十而學成六十而其書成復古之編是¶
　矣余甞論其書曰小篆之作自嶧山眞刻不傳至唐¶
　字學雖盛而以篆法蓋一時名後世者惟李陽冰爲¶
　稱首徐&KR0599;後出筆力勁古遂出陽冰上近世名筆固¶
　多其分間布白規園绳直不工而筆力勁古少復&KR0599;¶
<pb:KR4d0156_SBCK_015-5a>¶
比今有自振於數千載後獨悟周秦石刻用筆意落¶
&KR0083;便&KR0116;岐陽嶧山去人不逺二卷三千言據古&KR0003;文¶
以爲正其㸃畫之㣲轉側從衡髙下曲直毫髮有差¶
則形聲頓異自陽冰前後名人格以古文往徃而失¶
其精且愽又如此然其寄妙技於言意之表守古學¶
於寂寞之濵固非淺俗之所能識也且漢之諸儒比¶
肩立而&KR0045;子雲以識字稱韓文公言語妙天下而猶¶
自謂略湏識字字亦豈易識哉觀復古之編則其於¶
識字幾矣使人之於學也皆能致其專而求其是旣¶
得之又能守其所學而不與時上下則學雖有小大¶
<pb:KR4d0156_SBCK_015-5b>¶
其有不至者哉不得於今必得於後世矣張翁求余文¶
以信其傳因叙次如此政和三年九月朔信安程俱叙¶
　　　　賀方回詩集序¶
鑑湖遺老詩凢四百七十二篇其五字八句詩鍜練¶
出入古今爲集中第一其餘大抵名家作也余少讀¶
唐實録與㑹稽石刻見賀季眞弃官本末方開元天¶
寳之交天下號無事文學士見貴重季真出入禁省¶
冠道山友儲副極當世華竉然一旦不顧去爲千秋¶
觀道士使人望之超然如雲漢過秦望行剡川未甞¶
不悠然遐想也季眞去後四百二十載建中辛巳&KR0010;¶
<pb:KR4d0156_SBCK_015-6a>¶
始識其孫方回五湖上蓋鑑湖遺老也方回落落有¶
才具觀其詩可以知其人中間罷錢官及通守兩郡¶
轍謝病去爲祠岳吏又一旦掛衣冠客吳下窮逹雖¶
不同其勇退樂閑故有鑑湖餘味然余謂方回之為¶
人盖有不可解者方回少時俠氣蓋一座馳馬走狗¶
飲酒如長鯨然遇空無有時俛首北窻下作牛毛小¶
揩雌黄不去手反如寒苦一書生方回儀觀甚偉如¶
羽人劒客然戯為長短句皆雍容妙麗極幽閑思怨¶
之情方回忼&KR0099;多感激其言理財治劇之方亹亹有¶
緒似非無意於世者然遇軒裳角逐之㑹常如怯夫¶
<pb:KR4d0156_SBCK_015-6b>¶
處女余以謂不可解者此也余竒窮抗髒可憎方回¶
多交逰乃獨以集副授余曰子好直美𢙣無溢言爲¶
我評而叙之此亦豈其不可解之一端耶政和三年¶
癸巳&KR0010;十月朔信安程俱叙¶
　　　　漢儒授經圗序¶
古者尊師而重道自天子逹於庶人故孔安國授經¶
昭后死為之服亘榮傅明帝於東宫及即尊位幸其¶
第至里門下車擁經而前盖其嚴如此漢興諸儒以¶
經&KR0105;專門教授故學者必有師承源流𣲖別皆可推¶
考歴東漢二晋以迄有唐餘風猶有存者然其間大¶
<pb:KR4d0156_SBCK_015-7a>¶
　儒間出不專以一經章句授諸生如王通行道於河汾¶
　之間韓愈抗顔於元和之際故從之學者其於行巳成¶
　務作為文章皆足以名世而垂後如魏證王珪李翺皇¶
　甫湜之徒是也陋哉夏侯勝之言也曰士病經術不明¶
　經術苟明取青紫如俯拾地芥耳夫所貴於學者豈專¶
　為是哉而勝以利誘諸生何也西漢之俗固已尚通逹¶
　而急進取矣又使士專爲利而學學而仕仕而顯則¶
　不過容恱患失之人而已如張禹以經為帝師位丞¶
　相而被倿臣之目後世議者至以謂西漢之亡以張¶
　禹谷永亦号愽通諸經然因災異之對枉公議以阿¶
<pb:KR4d0156_SBCK_015-7b>¶
王氏二人者皆成帝所取决有識所企望而當漢之所¶
以存亡之機者也然且不顧方懷姦而徇利豈其志¶
本在於青紫故耶抑天姿然也後世君子一志於青¶
紫者衆求師務學者寡學者亦無所師承此余所以¶
常恨生之晩也方祖宗隆盛之時如孫明復胡翼之¶
以經術楊文公歐陽文忠以學問文章爲一時宗師¶
學者有所折𠂻而問業焉王荆公出以經義授東南¶
學者及得君行政於天下靡然宗之元祐間&KR0171;子瞻¶
以文章主英俊之盟亦云盛矣余病卧里中讀西漢¶
儒林傳觀其師弟子授受之嚴所謂源流𣲖别皆可¶
<pb:KR4d0156_SBCK_015-8a>¶
　推考者竊有感焉且浮屠氏自釋迦文佛傳心法與¶
　夫講解之宗至于今將二千年而源𣲖譜諜如數一二¶
　下至醫巫祝卜百工之𠆸莫不有所師如吾儒師承¶
　之道乃今蔑焉所謂學官師弟子如適相遇於塗耳¶
　蓋可歎也則其事業之不競語言之不工名節之不¶
　立無足怪者因以漢儒授經爲圗以想見漢興之風¶
　範云建炎四年六月三十日信安程俱序¶
　　　　　題酈生長揖圗¶
　李伯時作酈生長揖圗直作髙皇踞牀两女子洗而¶
　酈生長揖此徒見漢髙無禮食其不屈之意而無以¶
<pb:KR4d0156_SBCK_015-8b>¶
　見髙皇聞善而服改過下士漢所以興之故要當作¶
　輟洗起衣躧履迎客之状乃勝耳方是時天下草昧¶
　糜爛土崩之時也沛公踞見一里監門其失亦微耳¶
　非漢所以強弱興亡之所繫者也而食其遽以謂將¶
　以助秦而非所以攻秦何也豈辨士專以捭闔動聽¶
　為務而其言不得不夸耶是不然食其為是無當之¶
　言可也而沛公豁逹聦明之君也而可以虚言屈乎¶
　夫得士者昌失士者亡有國家者皆然而危亂之時¶
　爲甚故蕭何以韓信用不用卜漢髙之霸王(去)晉人¶
　以謝安石起不起知江左之興亡唐室以裴度進退¶
<pb:KR4d0156_SBCK_015-9a>¶
爲天下安危盖士之不可失如此使漢髙失一食其¶
可耳然駿骨不收絶足不至巢𡖉不育&KR0235;鳥不下士¶
有深藏髙舉望望然去之而已况聲音顔色拒之千¶
里之外乎則其不足以攻秦而足以自亡也明矣是¶
理也非酈生之夸言也辛亥孟夏朔信安程俱書¶
　　　　題杜范歐公帖¶
正獻公之全德元老文正公之宏才偉望文忠公之¶
端亮文學端委廟堂不動聲氣而可使夷夏乂安風¶
俗清美矣時非不逢而不旣其用仁人志士未甞不¶
歎息於斯焉紹興六年十一月旦信安程俱𫉬觀於¶
<pb:KR4d0156_SBCK_015-9b>¶
西安長壽僧&KR0213;謹題¶
　　　　題温公帖石刻¶
文正温公之清節直道内相髙平公之懿行碩學盖¶
朝廷之蓍龜搢紳之標表也事在國史譽在天下然¶
其造次之間理言遺事士夫莫不寳而傳之衢州學¶
&KR0213;甞得温公貽髙平公帖摹而刻之石置諸公堂之¶
壁使學者出入觀省以想見醇儒碩德遺風餘烈之¶
無窮與夫著書立言之不苟如此且資治通鑑之書¶
文正實挈其維綱而筆削裁成之功繄髙平公之助¶
是時二公以道義相從於寂寞之濵凡前古是非成¶
<pb:KR4d0156_SBCK_015-10a>¶
　敗之端治亂安危之致足以勸懲後世與啓沃吾君¶
　者盖未甞一日而忘也卒以備迩英之讀布於學官¶
　而行於天下是豈小補也哉初書成而上之帝爲親¶
　製美名冠以序引其所以尊德樂道之意不唯彰信¶
　於一時而無愧不刋之書又以爲百世之頼可謂盛¶
　矣萝得髙平公少時字也初太夫人懷公弥月萝古¶
　丈夫盛服入其門者左右曰漢大司徒鄧禹也故命¶
　名如此而字萝得後温公更其字曰淳父猶取髙宻¶
　侯傳賛語云髙平孫仲熊與州學敎授陸君俊民懼¶
　後生不知萝得之為公也要余述於其後俱常以謂¶
<pb:KR4d0156_SBCK_015-10b>¶
　觀元祐之時而可知宰執近臣之選觀宰執近臣之¶
　懿而可知元祐之時無求之他觀於此而已俱生晩¶
　不得登二公之門以觀道德於後前聽敎誨於左右¶
　兹𫉬挂名公書刻石之末以寄宿昔欣慕之心焉亦¶
　云幸矣紹興七年正月甲子信安程俱謹識¶
　　　　　題八師經後¶
　余觀八師經所&KR0003;雖非無上般若圓&KR0592;法門然實毗¶
　尼&KR0394;綱之權輿普賢淨行之門戸而生死畏途之梁¶
　筏也明白切近雖塗之人皆若可解使四海之内横¶
　目之人普皆信受堅持不退為善而不為惡如佛所¶
<pb:KR4d0156_SBCK_015-11a>¶
云則坐證四果長揖三塗何逺之有且人人椎不殺¶
之心而充之可使寃親平等慈心相向而豈有闘狠¶
賊害伏尸流血之事哉人人推不盗之心而充之可¶
使廉遜興行貨弃於地於非其有一介不取而豈有¶
奪攘貪鄙攫金胠篋之事哉人人推不滛之心而充¶
之可使男如柳下惠女如共伯姫貞潔自持不欺闇¶
室而豈有侵凌誘略羅欲亂倫之事哉人人推不飲¶
酒之心而充之可使飲食語言離諸過患端虚正念¶
齊聖温克而豈有&KR0075;酗昏暴流連荒亡之事哉人人推¶
無妄言綺語兩舌𢙣口之心而充之可使篤實誠信不¶
<pb:KR4d0156_SBCK_015-11b>¶
訾不欺而豈有誑誣交扇之事哉人人知老病死苦¶
之無常少壯盛強之不可恃而操心愛日逺𢙣為善之¶
不可不勉也夫如是何畏乎生死何怖乎𢙣道無疑¶
無慊俯仰無怍終日盡世泰然安樂而相與倘佯於¶
仁夀之域是則極樂之土可封之俗已豈非立言垂¶
教者之本意愛人治國者之至願而有生之所甚樂¶
者乎故余思廣其傳焉紹興六年九月日俱謹識¶
　　　　天辨¶
觀柳子厚天說退之固有激而云然騁豪辯而失正¶
理子厚為之&KR0003;亦至於芒忽兩忘而止余甞深究天¶
<pb:KR4d0156_SBCK_015-12a>¶
　人消長之由若有得者因&KR0108;筆作天辯矯二子歸之¶
　正以祛君子之惑焉¶
　天之蒼蒼尸者誰耶鴻䝉穹隆其正形耶抑有五官¶
　以視聽好𢙣耶抑又有條章政枋以司下上若而予¶
　若而奪耶古人於此乎疑已或曰凡人之生賦𢌿適¶
　定天積氣耳漫無記省物生其間自窮自逹自狂自¶
　聖自夀自夭自愉自病或生而切雲漢或老而沒泥¶
　濘自其適尔豈足深竟若是&KR0003;者然耶曰天不人不¶
　因人不天不成信斯言也皆適然乎則為善者或幾¶
　乎熄矣或曰天之與人絶處殊𩔖質象旣别好惡隨¶
<pb:KR4d0156_SBCK_015-12b>¶
　異譬之九土各有冝五性不同嗜故畸於天者人之¶
　侔資於宋者越所弃又安知人之所望不為天之所¶
　厲若是&KR0003;者然耶曰天視自我民視天聽自我民聽¶
　信斯言乎則是天與人判為二矣或曰天之於物常¶
　靳其全故齒者不角馳者不翾各俾其一非天則偏¶
　若是&KR0003;者然耶曰作善降之百祥積善必有餘慶信¶
　斯言乎則夷齊之餓顔氏之夭可也彼益稷伊周之¶
　倫謂其不足於天爵可乎或曰飛塵可以蔽日太山¶
　　於聚蚊必東之水激之可使過顙長平之敗夀者¶
　不能獨存人衆有時而取必而天定亦能勝人若是¶
<pb:KR4d0156_SBCK_015-13a>¶
&KR0003;者然耶曰天網恢恢踈而不失信是&KR0003;乎則天之¶
覆物也淺矣雖然自堯舜以來天下之治常少而亂¶
常多君子常窮而小人多得志者何耶盖自尭舜禹¶
數百載而後當啇之盛時君子之道一行又數百載¶
而後當周之盛時君子之道一行由漢迄唐數千百¶
載其間君子小人亦更為消長耳不如三代之純也¶
君子而用不極不乆藉令專且乆然不厈不病則死¶
及之小人而在上率常志滿意得子孫族黨繁盛半¶
天下康彊夀考無一不如志者若是何耶嗚呼區區¶
之窮通用捨聖賢觀之寒暑蚊雀之間耳&KR0154;甞以此¶
<pb:KR4d0156_SBCK_015-13b>¶
動其心哉而天亦豈以此待天下之君子也盖亦&KR0214;¶
&KR0214;者之招然耳今夫&KR0214;&KR0214;之氓晝日之所為孰非強¶
凌弱衆暴寡狡者欺惷薄者負厚哉其孝於親友於¶
兄弟者有幾其臨利不忘義者有幾其設心正平誠¶
實無偽不負神明者有幾使君子而得志為一州則惠¶
一州使一路則惠一路在朝廷位宰輔言聽計從則¶
膏澤及天下彼&KR0214;&KR0214;者是將怡愉安樂而終身矣彼¶
晝日之所為其傾欺賊害者如此而天乃報之以悟¶
愉安樂則天之所以福善禍&KR0075;之道豈不乖刺舛繆¶
矣乎故必使邪佞殘賊者臨其上為一州禍一州使一¶
<pb:KR4d0156_SBCK_015-14a>¶
路禍一路在朝廷位宰輔禍天下非唯禍天下必至¶
於糜爛土崩而後已此無它黔首之招然耳以是推¶
之則易之慶善殃惡書之視聽自民老子之踈而不¶
失與夫釋氏之因果報應無合而通者矣¶
　　　　龍亢侯傳¶
劉銛上谷人其先金天氏之裔散處山谷間子孫皆¶
强利足任事世頼其用夏禹&KR0004;受舜禪大徴金氏之¶
子孫聚于中都作而庸之其國有九鼎之重其强族¶
在梁州與璆氏婁氏最著梁州之諸侯取貢焉子孫¶
雖匿巖穴世即而搜之無遺然其最有聲者往往為¶
<pb:KR4d0156_SBCK_015-14b>¶
　國武備銛之近族祖号&KR0877;光先生者兄弟三人為殷¶
　帝寳臣所向三軍爲之却走其季他日為来丹報父¶
　仇不克終身不敢言勇銛家與石氏錯處山谷中爭¶
　雄强而銛之族等為强獷秦始皇二十六年滅燕聞¶
　金氏强獷使人穴地而攻之繫其衆盡取其獷族以¶
　歸付若盧詔獄使公子离即治頗侵爍之又從而鍜¶
　鍊之剒其頑不可使者亨其失謀者取其英而収用¶
　焉而銛尚少在其中頗有聲㑹歐冶子見而喜之曰¶
　子所謂鐵中錚錚庸中佼佼者耶竊興之歸為立模¶
　範所以訓練磨礲雖百反不倦蓋七年而後成噐為¶
<pb:KR4d0156_SBCK_015-15a>¶
之納室焉又教以兵法揮斥上下回旋出入無不如指麾¶
挺挺勁立遇事輙断雖投以艱大未甞反唇切齒銛亦¶
歎曰使吾離塊獨釋滓&KR0126;剛不至折柔不至屈以成吾¶
質者歐冶子之力也然吾聞夘金刀將興吾或似之遂¶
更姓劉秦末甞從人過豐沛間道遇漢髙祖一見銛¶
銳上修下有威重頋瞻光采凛人即異之曰吾左股七¶
十二黒子尔背文七星皆竒相也能從吾逰吾佩服¶
子不敢忘遂從髙祖常與同卧起雖吕后諸人莫能間¶
也旣而道大澤白蛇當道銛殺之常爲髙祖禦侮至¶
漢有天下髙祖益噐任之為尚方長号龍亢侯群臣¶
<pb:KR4d0156_SBCK_015-15b>¶
以上寵銛皆以其族子弟自隨然以其世剛悍難近¶
詔母納殿門唯鄼侯上所優異與俱者乃得至殿上¶
然銛愈親宻用事主裁断其友以書戒銛曰君侯姓¶
剛太銳數用以擊强剸劇恐於㳺刃有所不冝盍韜¶
光挫芒以避缺折之悔銛荅書曰自吾為上所提拂¶
常以三尺法裁剖庶務小大斬斬苟不失其柄吾豈¶
為繞指者哉乆之髙祖稍内陸賈言向儒術銛浸踈¶
髙祖一日將㧞用銛乆不見進退頗生澁不能緩頰¶
加前日髙祖撫其背曰公雖憊豈不勝一割之用耶¶
乃以數百戸封之峽中頃之為武庫令&KR0004;銛遇容成¶
<pb:KR4d0156_SBCK_015-16a>¶
　公授以坎离(犯/御名)濟鍊形得不死至晋猶為武庫令元¶
　康五年武庫災銛自度且得辠因歎曰吾老矣安能¶
　與刻木對為衆口所鑠哉因兵解仙去　太史氏曰¶
　龍亢侯&KR0004;以巖穴椎重之質一旦得良工師更鍊旣¶
　乆砥厲頓挫遂為國利噐或謂其剛悍自任匹夫之¶
　敵耳然漢髙祖御之以取天下項氏莫能抗遇輙潰¶
　裂何哉觀其遇事迎解在掌握之任九年無少玷缺¶
　賁育莫敢當其鋒身名凛然與日月爭光可也銛之¶
　族大抵傳貴精鍊形然罕能變化晋&KR0004;有避地酆城¶
　者後夫婦皆為龍入延平水中甞觀神仙書有服琅¶
<pb:KR4d0156_SBCK_015-16b>¶
　玕華化為飛龍者酆城君豈得此術耶¶
　　　　　西漢詔令序¶
　右西漢詔令四百一章舊傳西漢文𩔖所載尚多闊¶
　略吳郡林德祖虙實始采括傳志叅之本紀凢断章¶
　析簡掇之無遺方薈蕞在&KR0083;未遑詮録間以示余余¶
　因取其具藁以世次先後自髙祖至平帝人别為篇¶
　又差攷&KR0010;月纂而成書且叙次其末曰古之盛王與¶
　道為一故其酬酢之間理言遺事皆足以為萬世法¶
　是以事為春秋言為尚書而書之所傳自唐虞夏啇¶
　周上下千數百載間而其存則今之五十八篇而已¶
<pb:KR4d0156_SBCK_015-17a>¶
由秦漢以来置學官弟子誦&KR0003;研究至有白首沒身¶
莫能詣其極者大哉王言蓋聖人之防表也自五十¶
八篇而後起衰周至五代之末又千數百載間其為¶
詔令温醇簡盡而猶時有三代之遺法者唯西漢為¶
然其進退美惡不以溢言沒其實其申飭訓戒皆至¶
誠明白節緩而思深至叢脞大壞之餘其施置雖已¶
不合古道當人心然猶陳義懇到雍容而不迫此其¶
一代之文流風未泯顧猶不可及又况文實兼盛哉¶
昔者文中子以聖人之重自任廼始断自七制之主¶
列為四範以續典謨訓誥誓命之文然其書世不傳¶
<pb:KR4d0156_SBCK_015-17b>¶
莫得而述故備載如彼德祖以學行名搢紳方將以¶
文詞為時用方今昭回之章&KR0093;綸之美固已轢絶中¶
古陋漢唐而莫稱是書也雖未能比唐虞夏啇周之¶
隆庶其或者亦足為¶
王言之斧藻尚書之鼓吹云大觀三年&KR0010;次已丑十¶
月壬申朔信安程俱叙¶
北山小集卷第十五¶
