# -*- mode: mandoku-view; -*-
#+TITLE: 北山小集
#+DATE: 2015-09-12 00:30:01.458504
#+PROPERTY: ID KR4d0156
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB08n0641-004北山小集-卷四.
<pb:KR4d0156_SBCK_004-1a>¶
　北山小集卷第四¶
　　　　　　　　　　　　　信安程　俱¶
　　　　古詩四¶
　　　　　蔡州葉翰林&KR0009;示近詩次韻八首¶
　　　　　　浚治西池¶
　丗間潢潦生科斗聞&KR0003;西池歳時乆不應朝滿夕巳¶
　除秋至先衰等蒲柳知公旁觀乆技癢聊試它年膏¶
(去)苗手&KR0378;塗不忍海波臣畚鍾故煩牛馬走甞聞汝¶
　水行地底出没川源無不有濺濺忽作寫盤珠盎盎¶
　俄承注牀酒清㴠荇藻更姿媚明燭&KR0161;眉見妍醜巢¶
<pb:KR4d0156_SBCK_004-1b>¶
　蓮永無龜曵尾雨花定有魚頒首使君佳政盡如此¶
　&KR0003;尹遥知不容口何由歩&KR1231;逐春風作社慇懃就田叟¶
　　　　　諸葛菜¶
　二雄未辨誰朱紫秪有群狙聊作使卧龍偃蹇正躬¶
　耕一飽但知藜藿美平生習氣故難盡品藻蕪菁傳¶
　錦里投醪飲河真有味置薤留根何足比要知茹草¶
　可終身肯作染羹摇食指公今嘯諾坐堂上方丈盈¶
　前寧少此戯持微草調諸傖筆𫝑滔滔下南紀云亭¶
　漫吏食不足幾欲送窮煩鬰壘抜毛蒸瓠當家騖潄¶
　石枕流徒厲齒因公始識武侯鯖蓋地何當似芣苡¶
<pb:KR4d0156_SBCK_004-2a>¶
(芣苡車前也退之詩/榆莢車前蓋地皮)¶
　　　　　九日雨中對菊忽忽塊坐用雨中對花韻¶
　　　　　三首¶
　胷中有大㳺一室未爲迫永懷東籬翁那復有此客¶
　重隂敗佳辰長(去)雨不爲澤堆豗對黃華菜色&KR0013;臧𫉬¶
　黃華亦蕭條伴我𩀱𩯭白猶能相呴濡嫰葉供小摘¶
　去年䖸眉山痛飲眞得計新蟾繼秋陽明㓗謝㸃綴¶
　今年坐蝸廬簷溜落空砌花開信多雨㑹少苦分&KR0209;¶
　茫茫大塊間㳺子况無蔕百年能幾何行復驚改歳¶
　危心如危絃未斷先凛凛風庭忽知秋中夜不安枕¶
<pb:KR4d0156_SBCK_004-2b>¶
　力行無逺塗積縷成重錦男兒未蓋棺雅志安得寢¶
　榮衰非所念身世固已審亦復羡乆生聊爲老籛飲¶
(魏文與鍾繇書云屈平悲冉冉之將老思飡秋菊之/落英輔體延年莫斯之貴謹奉一束以資彭祖之術)¶
　　　　　卞山信至三首¶
　公昔舉阡隴二毛不勝簮扶杖事耘植咿鳴&KR0258;呻吟¶
　耿耿霜露感遑遑蓼莪心浮雲爲愁容鳥獸亦哀音¶
　徘徊動行路下北元與任宿草今巳長新松鬰森森¶
　尚有五芝秀熒熒爛如金爲公賦南陔凱風吹我&KR0109;¶
(公廬墓之生廬次道/旁故有五芝之句)¶
　行雲本無心虛舟但乘流主人非逋客不使芳杜羞¶
<pb:KR4d0156_SBCK_004-3a>¶
　鳴騶入山谷黽勉赴所求明知廊廟具豈爲猿鶴留¶
　朝來尺素書聮翩自巖丘平安喜筠栢寧論橘千頭¶
　豈無木石居吾非若人儔旣與丗同樂那容不同憂¶
　徃客霅溪上舒娥幾&KR0635;&KR0313;深窮下山境勝槩不可名¶
　柴車逐公㳺登臯復臨清夜役阿蘭若松䆫待朝明¶
　濟勝劇許&KR0122;評詩陋鍾嶸靈滋&KR0004;可抔龍籜忽巳萌¶
　斯㳺今幾時坐想飛泉鳴尚應几杖間隱隱金石聲¶
(金石見杜子羙&KR0009;聲/事蘇大侍御書詩)¶
　　　　　題葉翰林閱駿圖¶
　葉公龍友天下才當年麒麟天上來儒童抱送太一¶
<pb:KR4d0156_SBCK_004-3b>¶
　况下㳺閶闈觀瓊臺髙摽故自賞神駿肯使餘恨遺¶
　蒿萊帝閑食粟幾千駟盛氣勃鬰馳天街穩銜金勒¶
　立仗下俯視冀北皆　駘訾黃不來八龍逺尚有冩¶
　照埋氛埃短屏髙障乆零落意象崪峍求其儕收羅¶
　絶足共一處引素便覺風沙開偉哉十馬盡殊相神¶
　物變化湏風雷騰驤振迅各有態豈顧短脰空徘徊¶
　持韁頓轡者誰子無復墮淚鳴聲哀刷燕秼越安足¶
　道㑹逐銜燭西山頽其中一驥屹不動尾垂青絲蹄¶
　卓錐安知萬里志未巳但見寂寞如寒&KR0069;龍眠老筆¶
　不再得幻化百億紛驪騧鄭生晚出擅圖兒盛名欲¶
<pb:KR4d0156_SBCK_004-4a>¶
　與曹韓偕&KR0079;身飛八九天去清都樓觀金崔嵬玉花¶
　照夜不論價想見火齊珊瑚堆只今此𦘕巳難致肯¶
　戯秃筆霑殘煤千金市骨意不淺對此慷&KR0099;傷虺&KR3009;¶
　　　　　元夕塊坐因用葉翰林去年見&KR0009;元夕詩¶
　　　　　韻寫懷¶
　兒童逐遨戯先春禱春晴心如飄風快目&KR0002;冰壷明¶
　寧爲惜日許所願佳節并老來見紛麗如乾闥婆城¶
　流光不可挽譬彼空中聲那知節物佳脩然謝將迎¶
　幽燈對簡編歷歷記所更斯湏閉𨵿卧&KR0569;息驚雷鳴¶
　寤念北山北田家巳催耕胡爲異郷乆空寒猿鶴盟¶
<pb:KR4d0156_SBCK_004-4b>¶
　短日良易暗凝隂有時晴何人勸之照燭燎皆爭明¶
　今年春苦寒寒威劇幽并連綿積三白雲埋闔廬城¶
　深泥浹新雨行路無人聲藜燈不來下箕卜豈復迎¶
　朝來日照梁天氣忽巳更稍聞橋市間簫皷逺近鳴¶
　吳人尚㳺樂急如赴春耕唯有窮巷士守窮如守盟¶
　　　　　西安謁陸蒙老大夫觀著述之冨戯用蒙¶
　　　　老新體作¶
　文人意何長縱目文史足琅然五行落洞視不再讀¶
　作書兼逺焋衆妙探𤣥竺(公作莊頌般/若頌數百篇)時時歌四始𥬇¶
　捧五經腹髙堂發新藁重&KR0232;羅籖軸觀之𩔖窺管諷¶
<pb:KR4d0156_SBCK_004-5a>¶
　味得膏馥(蒙老号爲連韻/如云風捧諷馥)¶
　白頭書生黒頭翁長安時花幽澗松逺飛近啄雖異¶
　志天命厚薄無雌雄鈎深采愽燥喉吻守此一畝蓬¶
　蒿宫杜門不出交二仲木陰澗曲遥相通紫囊貝葉¶
　資藝苑欵𨵿一見踰三冬亭亭漫吏多所歷乾死書¶
　螢心似&KR0238;王門賔閤不留行赭顔趼足搜泉石茅簷¶
　正欲結雲根竹葉榴花薦餘瀝當從元亮賦言歸木¶
　茹麻衣永投筆(蒙老号爲合離藥/名如當歸木筆)¶
　　　　　昨夕風月頓清獨坐中庭夜分不寐翛然¶
　　　　　四顧寂無人聲如在塵外作詩一首以寫¶
<pb:KR4d0156_SBCK_004-5b>¶
　　　　　一時之適¶
　鄰家𩀱井桐下有&KR0456;翠庭晚來微風過巳復含秋聲¶
　歸&KR0213;對環堵筠䆫亦泠泠月輪正行空洗光自東溟¶
　常星爲失色肯與纎雲并廓如淨琉璃中有玉鑑明¶
　太虗本無滓心目固自清浩然天壤間洞視萬古情¶
　　　　　數日春物甚麗坐閱歳華偶成古句¶
　東皇駕蒼龍超忽了八區清明風從冰輪際轉入厚¶
　地潜嘘濡周行無間寂無迹但見動植咸照蘇赩如¶
　醇謬入花骨凍塊一一成豐腴花光照空日色醉天¶
　宇蕩滉青蓮敷爛霞漲渌萬堆雪剪刻不用施鈆朱¶
<pb:KR4d0156_SBCK_004-6a>¶
　銅丸晝漏五十刻銜燭緩轡經天衢㳺人正與春物¶
　競汲汲磨蟻同馳驅固知一氣共舒𢡖機𨵿黙動非¶
　人湏孰居無事主張是繡黼萬象歸無餘青黄赤白¶
　豈有意應見略似摩尼珠區中代謝未有極故自有¶
　物無榮枯¶
　　　　　陳君學正草堂成提㸃大夫梅十五丈有¶
　　　　　詩且蒙借示見邀司作謹次元韻因以叙懷¶
　行藏固殊塗臭味非一族或峩冠攫金或&KR0013;&KR0260;懷玉¶
　持身凛冰淵或洞洞屬屬和光略畦町或落落碌碌¶
　或來儀帝庭或去隱王屋堆豗&KR0079;生髀馳騖研重足¶
<pb:KR4d0156_SBCK_004-6b>¶
　或委餘膏梁或不厭杞菊或翬飛千柱采錯煥金緑¶
　或煱盤四壁分光待鄰燭要之皆幻&KR0009;眇矣太倉粟¶
　明&KR0115;默乘除塞馬更禍福陳公作茅齋足以媚幽獨¶
　苟全真易成知足定不辱有門晝常關何必在巖谷¶
　向來萬金堂奔走九州牧一朝巢自焚始悔突不曲¶
　何如東郭&KR0213;椽柱隨把束(張志和築室㑹稽東郭/采掾不斵茨以生草)翛然巳¶
　忘丗肯嘆碩人軸我今客吳門飢卧謝僕僕年來&KR0009;¶
　蓬茨慕此髙讓俗(夏統傳有夏禹之/遺風泰伯之義讓)室中了無藏䑕竊屢¶
　驅逐衰懷百念冷對境無可欲窮通如四序損益正¶
　三復衡門可棲遟薄酒等醽醁吾聞老&KR0389;言爲腹不¶
<pb:KR4d0156_SBCK_004-7a>¶
　爲目(近遭小㓂故/有䑕竊之句)¶
　　　　　十月五日集季野家歸作¶
　賢愚孰無營急景信可惜如何闔廬城乃有此閑客¶
　懷安豈&KR0004;志運甓有餘力相從無何郷邂逅一日適虚¶
　䆫得朝陽寒凛作春色琴書羅棐几一一淨如拭畫沙¶
　見竒蹤落屑非近識似追永和還未覺正始隔崢嶸¶
　衡霍囿莽蒼雲夢澤時華玄低卬幽鳥共深寂誰驅¶
　此變幻戯納方丈域慙公傾春釀澆我憂思積豈無¶
　車公語(謂方/回)顧匪伯仁匹(自/謂)長檠蠟華摧起視霜月白¶
　酣歌美清夜擁髻侍通徳參差吐幽妍鑿落灧芳碧¶
<pb:KR4d0156_SBCK_004-7b>¶
　觥籌不留行爲問此何夕言歸謝主人五斗安可極¶
　　　　　戯示江恊律漢¶
　酸寒北山尉樵粹孔州守枯魚同處陸濡沬頼詩酒¶
　當時年尚壯意氣亦何有秪今雙𩯭華十載一回首¶
　仕&KR0004;君似遇逰倦吾巳醜邂逅記昔逰空嗟漢南柳¶
　　　　　再和一篇以荅固窮之句¶
　車行有險夷&KR0004;不入天守乗㒹了無擇正自全於酒¶
　我身天地間毫末&KR0009;九有正當帶笭箵章甫誤加首¶
　乆知田園樂不信村野醜平生𥬇何人戚戚柳州柳¶
　　　　　江再和戯荅四篇¶
<pb:KR4d0156_SBCK_004-8a>¶
　當年李將軍晚節河東守誰令一人譽揮去坐使酒¶
　長卿起遐陬落筆賦烏有要之乃雕篆意不在黔首¶
　窮通付造物丗俗浪妍醜何必送五窮呼奴結車柳¶
　長言屹秦城古例開墨守三年不窺園一吻莫飲酒¶
　斯人浪自苦&KR0004;不繋無有何如從子微亦復問賢首¶
　此身未能了何暇念億醜超然方丈間觀化肘生柳¶
(右二篇/冩懷)¶
　君家翠嵓翁三一乆巳守與沈愛欲泥寜飲聲聞酒¶
　當知華藏海正在十二有他年𣵀槃門無路湏北首¶
　胖然一心定六賊如𫉬醜感彼志冰霜吾衰等蒲柳¶
<pb:KR4d0156_SBCK_004-8b>¶
(右一篇/屬仲嘉)¶
　太平一春臺好在四夷守持盈何足道飽徳醉以酒¶
　君爲樂歌詞嘉瑞無不有不知府中士誰子號稱首¶
　如君眞嫵媚孰謂施嬙醜故應洗餘累令君繼温柳¶
　　　　　季野見和次韻二首(季野與予甞爲左/右史先後知&KR0243;州)¶
　談遷太史令趙衛淛西守妙齡中靑錢大筆𥬇元酒¶
　一麾分隼旟七載去螭首行看賈生還固異顔駟醜¶
　何許從宸游金鞍繫宫柳¶
　此身非匏𤓰圭竇可長守&KR0004;爲&KR0076;歌計肯飲中山酒¶
　深虞委司敗政術空無有故將老衡茅敢復歎華首¶
<pb:KR4d0156_SBCK_004-9a>¶
　公詩金錯刀刻畫無鹽醜應憐五霸韓定作三黜柳¶
　　　　　次韻葉内翰游西余山用𡊮奉議韻(甲辰)¶
　平子愧明略長卿真倦游笭箵儻可佩瑶玉豈復舟¶
　舊聞西余老猖狂白蘋洲毫端寳刹見塵起大地收¶
　&KR0108;&KR0826;師子王蚓蛙視蛟蚪向來大滌翁晚節萬戸侯¶
　襄陽一轉語冨貴眞雲浮此道乆巳微碔砆混琳球¶
　念昔過苕霅㝷谿亦經丘同㳺今安在十載一瞬眸¶
(嘗與江仲/嘉至西余)幾欲挂長劔刻舟𥬇延州焉知甕中人寂黙¶
　無春秋香爐着古廟一念萬刼休安得五畝園良苗¶
　接平疇脫身飢寒外結及髙勝流二邊無餘習六賊¶
<pb:KR4d0156_SBCK_004-9b>¶
　可盡劉誰能使危膓一日一萬周湏公謝三旌故事¶
　追羊求青鞵一幅巾來徃山之幽且復載明月深潭¶
　戯垂鈎¶
　　　　　次韻江司兵&KR0009;示所和趙司録相從飲解¶
　　　　　嘲之句¶
　卜居林塘靜禽魚樂融融陽和一披拂照爛黼繡工¶
　柔條&KR0482;繁枝幽香來晚風誰謂武陵逺臨清千樹紅¶
　俯仰村郭間從容聖賢中暮見月圎缺餘光入䟽櫳¶
　朝乗日車作坐守四壁空遥想趙與江屈身簿書叢¶
　正𩔖鸛雀碧未爲覆盆烘禄隱&KR0009;簮笏神游在方蓬¶
<pb:KR4d0156_SBCK_004-10a>¶
　時時望西山把酒一𥬇同茗盌傾石鼎山&KR0188;出筠籠¶
　不妨問中聖何暇賦惱公趙子五車腹春秋冨終童¶
　居然出其𩔖儼如黃髪翁江子事超曠町畦漫無封¶
　但見磊砢姿温温&KR0002;春濃人生迭相𥬇傖父嘲吳儂¶
　鴟夷與井缾憂樂殊初終具當從所好迃轡若爲容¶
　　　　　空相僧&KR0213;書事(癸巳)¶
　午景入踈竹堂隂筠粉香䟽簾撲空翠無風自微凉¶
　碁聲破禪寂日轉幡影長霏煙觸垂𤓰泛乳搜枯膓¶
　投局起㝷勝徘徊雨花堂巢蓮見靈龜信有千歳祥¶
　徐觀乃跛鼈圉圉循菰蔣𥬇罷得歎息是非可兼忘¶
<pb:KR4d0156_SBCK_004-10b>¶
　却坐對談麈冰松想千章斯湏二三子矯若驚鴻翔¶
　府中有料理不作功曹狂(杜甫爲功曹云束帶發狂欲大呌簿書/何急來相仍是日江趙潘以幕職事去)¶
　　　　　戯贈江仲嘉司兵¶
　君不見謝公栖遲樂東土起作司馬征西府莫年談¶
　𥬇有穰孫鶴唳風聲走强虜又不見子猷剡川髙興¶
　闌肯隨鶴書落人間不知&KR0016;曹底官職朝來柱頰看¶
　西山平生清真翠嵓老泉石膏肓偶同調歳寒落落¶
　見孤松不忍低眉寧枯槁年來無米繼朝炊聞&KR0003;吴¶
　興冨魚稻不妨來作古同兵士卒投醪止鳬藻美哉¶
　洋洋霅溪水秋塘百里荷花繞當年釣徒放浪處醉¶
<pb:KR4d0156_SBCK_004-11a>¶
　目悠然送歸鳥斯人不死丗不識徃徃凌波弄瑶草¶
　君方叅同(犯/御名)龍虎我欲治(平)荒種棃&KR0037;㑹當月夜¶
　見庬眉一𥬇超然凌八表(張志和自号/爲江湖釣徒)¶
　　　　　次韻和江司兵淛江觀潮¶
　寥天月魄更旁哉歸墟兩潮時去來乃知大塊與人¶
　等欠噫風動聲爲雷支川千億具毛竅四溟翕張𤣥¶
　牝開人閒百刻乃一息齗岸飄皷如輕埃二山橫控¶
　江海際俠以幽闕𩀱嵬嵬偉哉吞吐王百谷視彼淺¶
　狹眞臺陪倒流千里駭凡目止自違性同棬柸相傳¶
　昔者楚亡將事成國覇遭雄猜英靈不沒尚爲尔姓¶
<pb:KR4d0156_SBCK_004-11b>¶
　字徃徃欺啼孩錦郷功臣老元帥酒酣拔劍歌莫哀¶
　戯令强弩飛勁前大堤屹立藏風桅吴兒荒怪不足¶
　録適與支諾資談咍豈知六合有常理水中出火能¶
　焚槐當年謝公正游樂遺形物表如王駘微吟獨嘯¶
　向海道幾見銀雪西山回讀君新句寫竒觀便似放¶
　自吴王臺何當共此散煩鬱大瓠五石充瓶罍更因¶
　長風破巨浪與君挂席㝷蓬萊¶
　　　　　送趙子晝奉議歸睢陽用熊倅韻¶
　紛華&KR0365;人劇朱碧子獨好書如好色王孫&KR0013;服甚寒¶
　生射策君門先破的榮州書窟三萬卷錦囊付此庬¶
<pb:KR4d0156_SBCK_004-12a>¶
　眉客南游句吳北大魏亦復徒勞問刀筆不唯唇齒¶
　腐經史正自雲山鏁&KR0909;臆老來息交思簡事爲子忘¶
　劬廢晨昔春風滿㠶送歸舸回首清游如昨日知君¶
　名駿定千里不待朝廷訪幽側有書時&KR0009;鴈南飛顧¶
　我漁樵正爭席¶
　　　　　同趙奉議離吳興江仲嘉與其兄仲舉送¶
　　　　　百餘里醉中戯作此句一首¶
　大江飲酒如澆&KR0069;小江縱酒顚如雷扁舟相送不道¶
　逺百二十里雲㠶開云亭老人窮不死故園茅屋荒¶
　蒼苔闔廬城中一畝地巳辨甕牖鋤蒿萊吳興上佐¶
<pb:KR4d0156_SBCK_004-12b>¶
　吾黨士十年縱賞西王䑓眉間黃色袨綵服拖樓長¶
　嘯春風回要須酩酊酬此别不離萬頃添金杯明朝¶
　相望即湖海縱有美酒何爲哉¶
　　　　　蝸廬有𨻶地三兩席稍種樹竹巳有可觀¶
　　　　　戲作七篇¶
　吾聞酈侯國産菊千丈潭采華食其葉垂根漬芳甘¶
　遂令酈川氓難老如彭&KR0389;庭前有古井秋霖發清涵¶
　慇懃東離緑覆此白玉奩時能嚼新蘂汲月散餘酣¶
　　　　　菊¶
　種玉未渠乆踈篁長兒孫勝㑹不在多何湏辟彊園¶
<pb:KR4d0156_SBCK_004-13a>¶
　我觀榛蕪地塵思䊸且煩蕭森對此君清凉徹心源¶
　草木初無情妄作淨穢觀乃知識種子正是生死根¶
　　　　　竹¶
　微華若么鳯倒挂茂蔚中鳴鳥不可見幽懷&KR0009;芳叢¶
　初移幾寸苞稍展兩翅紅能使寂寞濵餘妍映蒿蓬¶
　　　　　鳯仙¶
　峩冠百草頭意象出其𩔖望之似木鷄正自五官廢¶
　寧湏斷其尾無乃假予臂可復近幽䆫談𤣥有深詣¶
　　　　　雞冠¶
　嘉生苦不榮凡草忽猥大君看庭中莧易長劇稂稗¶
<pb:KR4d0156_SBCK_004-13b>¶
　&KR0004;無封植意不見蟲鳥害穰穰筠菊間紅紫不可殺¶
　微功尚足收染我槃中菜¶
　　　　　紅莧¶
　芭蕉中無堅譬彼泡夢幻了然觀我身生死知一貫¶
　學書端未暇覆鹿眞自亂一雨過空庭秋聲入深宴¶
　　　　　芭蕉¶
　水青雖楚楚不復中棟梁黃封入雕檻亦足&KR0013;寵光¶
　朝離糞壤區暮上君子堂胡爲伴幽獨墮此一畝荒¶
　　　　　水青¶
　　　　黃嘉父朝請公彦示詩以不數面爲言且索¶
<pb:KR4d0156_SBCK_004-14a>¶
　　　　近著次韻謝荅一首¶
　黃公游不成白髮奉朝請東歸樂間燕有味如雋永¶
　雙鳬倦朝飛獨鶴方夜警知余亦衰窮繋馬無復騁¶
　貽詩重瓊&KR0380;未展意先領勞生厭塵霧對此得暫屏¶
　終當遣長&KR0161;亦復釣縮頸相過舉清觴野水吹萬頃¶
　君當傾錦囊我亦倩毛頴時㝷招提勝蓮社比宗炳¶
　如何迫寒餓去棹聊一整興盡即言歸江湖足佳景¶
　　　　　和楊彛甫靜妙軒¶
　君家執㦸郎寂寞墜天禄蕭然劉董外那用相窘束¶
　居無甔石儲但有書滿屋君今老衡茅出處異蘭菊¶
<pb:KR4d0156_SBCK_004-14b>¶
　靜中獨觀妙四逹開惠目中園鬱黃華庭下森翠竹¶
　飢來索盤食小極湏睡足時當叩君門爲問梅子熟¶
　　　　　過毛逹可友給事覽壁間舊詩次韻二首¶
　堂前清颸發樹外赤日西坐令天壤間氣&KR0049;忽不齊¶
　解帶席嘉䕃長哦壁間題故應有神護塵土不得迷¶
　前年欵公門鷤䳏亦巳啼今年復羇旅庭莎欲鳴鷄¶
　西游有底急觸熱忘卑棲似爲飢所驅不計轍與蹄¶
　綈&KR0129;意弥厚槃飡洗羮藜磊塊乆不澆醇醪代朝虀¶
　襄陽之新句夜直難相携¶
　黃華非不佳寒澹每見少簫蕭亦無言懷抱不自曉¶
<pb:KR4d0156_SBCK_004-15a>¶
　深嫌小桃夭欲伴霜松矯窺叢慰寂寞時有南飛鳥¶
　主人眞賞竒灌植勤便了徘徊傍東籬髙興在塵表¶
　坐有白頭生臨風百憂繞¶
　　　　　北固懷古¶
　阿瞞長驅壓吴壘飲馬長江投馬箠英雄祗數大耳¶
　兒彷彿芒碭亦龍子幄中况有南陽客布衣躬耕無¶
　甔石當時鼎足計未成聊此一竒空赤壁人隨流水¶
　去不還卧羊頑石留空山如今留石亦煨燼山與長¶
　江相向閑¶
　　　　　焦山¶
<pb:KR4d0156_SBCK_004-15b>¶
　龍伯不解事投竿牽大鼇逆流直上三萬里怒卷渤¶
　澥秋風潮適當長江入海處屭贔擲此𩀱岧嶤一山¶
　正臨聲利窟來檣去櫓紛　艚一山獨與丗踈闊穾¶
　據幽險盤雲濤飛仙播蕩去不返止有一翁身姓焦¶
　至今金玉作山骨草木堅勁無夭條尔來寂寞幾千¶
　歳稍見遊子來山椒吁嗟一與人境接丗故擾擾如¶
　牛毛安得夸娥還着鼇背上因之置我三山髙¶
　　　　　和葉翰林湖上夜歸古句¶
　琅玕一&KR0083;傳青桐西湖黙存清夢中遥知湖上發新¶
　倡几馬一洗煙雲空翰林文章舊驚世聊試三輔分¶
<pb:KR4d0156_SBCK_004-16a>¶
　符銅玉槃無聲轉清夜水天交貫冰朣朧况聞許下¶
　足名士歗詠皷舞馮夷宫擔簦獨欠此狂客顦顇企¶
　踵臨西風朝來珠璧入懷䄂坐想星宿羅心胷自憐¶
　華髪烏㡌底俯仰正慙張長公何當從公萬物表妙¶
　契不待將無同展書三復更太息但見缺月穿䟽櫳¶
(俱初約造門/當在中秋)¶
　北山小集卷第四¶
<pb:KR4d0156_SBCK_004-16b>¶
