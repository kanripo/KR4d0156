# -*- mode: mandoku-view; -*-
#+TITLE: 北山小集
#+DATE: 2015-09-12 00:30:02.612349
#+PROPERTY: ID KR4d0156
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB08n0641-030北山小集-卷三十.
<pb:KR4d0156_SBCK_030-1a>¶
　北山小集卷第三十¶
　　　　　　　　　　　　信安程　俱¶
　　墓銘一¶
　　　　　寳文閣直學士中大夫致仕太原郡&KR0271;國¶
　　　　　侯食邑一千四百户食實封一百户贈正¶
　　　　　議大夫王公墓誌銘¶
　宣和六年夏寳文閣直學士中奉大夫提舉亳州明¶
　道宫太原侯以病告老詔遷中大夫以舊職致仕七¶
　月四日公疾不起鎭江府以聞詔贈正議大夫下二¶
　淛轉運司助襄事越十一月十日葬公于丹徒縣長¶
<pb:KR4d0156_SBCK_030-1b>¶
　樂鄉馬鞍山之原合諸碩人滕氏之窆禮也明年其¶
　&KR0012;樅以狀請銘扵俱俱以公名德之重侍從之老當¶
　得道藝爵齒相先後者銘辭不稱樅沮且言惟公先¶
　公所器重知先公之志業又詳否則無以慰九原俱¶
　扵是不敢辭公諱渙之字彦舟姓王氏衢州常山人¶
　曽大父敏曽祖母璩氏大父言髙郵軍判官贈光禄¶
　大夫祖母徐氏贈長安郡太君父介以直氣讜言聞¶
　天下官至尚書祠部郎中祕閣校理贈少師母蔣氏¶
　贈越國太夫人公以元豐二年一舉登進士甲科有¶
　司疑年未及銓格公即日出都已而有旨特除武勝¶
<pb:KR4d0156_SBCK_030-2a>¶
軍節度推官是時太學生上書論太學教養無術三¶
&KR0213;取士不實興大獄扵是新法度更置師儒親自上¶
選首除敦厚通經術者數人充内外學官以公為杭¶
州州學教授元豐八年遷宣義郎知頴州頴上縣事¶
改越州教授再移杭州教授元祐三年以太學&KR0054;士¶
召遷宣德郎七年校對祕書省黃本書籍遷奉議郎¶
武&KR0016;尉九年丁越國夫人憂服除朝廷且用之公力¶
請外通判衛州紹聖五年續編兩朝魯衛信録置局¶
樞宻院延英豪以待用公首被其選元符三年遷承¶
議郎雲&KR0016;尉聖上登極大臣交薦召對時方以日食¶
<pb:KR4d0156_SBCK_030-2b>¶
正陽之月下詔求直言公因言求言非難聽之難聽¶
言非難察而用之難求而不能聽聽而不能用非所¶
謂應天以實者也堯舜設敢諌之皷三王立誹謗之¶
木自公卿大夫至百工商賈咸得因事獻言是無時¶
不求無言不聽無聽而不用也由漢而下正風寖㣲¶
言路堙塞然每有天變輙下直言之詔其畏天愛人¶
如此而下之報上乃或不然以指陳闕失爲訕上以¶
阿諛謟佞為尊君以論議趣時為國是以可否相濟¶
為邪&KR0003;其扵大臣權要則觀望附㑹相戒以黙志士¶
仁人知言之無益也不復有言而小人懷姦僥倖肆¶
<pb:KR4d0156_SBCK_030-3a>¶
　爲詭譎可駭之論以為偷合苟容之計此尤不可不¶
　察者也願陛下虚心公聽言無逆遜唯是之從事¶
　無今昔唯當爲貴人無同異唯正是用如此則人心¶
　&KR0003;治道正天心得矣上延納乆之且命以諫官御史¶
　公固辭曰臣以執政大臣薦而任諫官御史恐無以¶
　示公乃命除尚書吏部貟外郎充國史院編修官以¶
　霈恩遷朝奉郎賜五品服尋兼哲宗實録檢討官修¶
　元符勑令叅詳官遷尚書左司貟外郎建中靖國元¶
　年遷起居&KR0213;人一日賜對上面諭以詞臣之選難其¶
　稱今大禮甫近正湏得人卿可當其任者公頓首辭¶
<pb:KR4d0156_SBCK_030-3b>¶
　即日召試除中書舍人充實録修撰賜三品服晨趨¶
　省省吏送詞頭自尚書中執法與外召還者凡三十¶
　三制當直者巳書暦輙以病告公不辭盖属辭如流¶
　無難色崇寧元年遷給事中加飛&KR0016;尉封丹陽縣&KR0271;¶
　國男食邑三百户尋遷尚書吏部侍郎明年以寳文¶
　閣待制知廣州道削職知舒州時淮右飢流徒猥至¶
　公命附城茇&KR0213;以次振&KR0338;之所活幾萬人三年初立¶
　黨籍罷提舉南京鴻慶宮是年秋上以公與同時數¶
　公姓名付三省尋以公知福州道移廣州廣南東路¶
　經略安撫崇寧四年遷朝散郎加驍&KR0016;尉就復集賢¶
<pb:KR4d0156_SBCK_030-4a>¶
殿修撰五年復顯謨閣待制廣為嶺南都㑹番夷雜¶
處吏事繁猥公政理詳明恬若無事有番豪殺其奴¶
舶司援舊例送番長杖笞公不可送有司論如法自¶
是諸番知畏戢海舶以祖宗舊數為之制給官印以¶
驗實乃得行棹楫不應法皆没入分配廵捕官姦盗¶
無所容在政三年一路之廣周環萬里歳豐人和盗¶
賊衰熄大觀元年召赴闕且以爲史部侍郎論者言¶
公與陳瓘龔史張庭堅厚善元符末有害初政者黜¶
知洪州論者不已移知滁州至滁未踰時起知潭州¶
充荆湖南路安撫使遷朝請郎仍加&KR0016;都尉進封&KR0271;¶
<pb:KR4d0156_SBCK_030-4b>¶
國子加食邑二百户前此傜賊間出病居人公命謹¶
斥&KR0049;嚴紀律諭以利害各毋侵擾邊境以寧崇寧二¶
年遷朝奉大夫移知杭州兼兩浙西路馬歩軍緫管¶
時新建帥府修城壁完守具事集而人不知居一年¶
差提舉洞霄宫公罷部使者行府事亟榜賔次曰造¶
作局官雖故皁史然官有品承前不接坐非是自今¶
接見如賔禮几公所施置多見廢格公無愠言乆之¶
起知河南府兼西京留守司公事充京西北路安撫¶
使道移知揚州充淮南東路馬步軍緫管四年召赴¶
闕以給事中兼實録修撰同修國史編修神宗寳訓¶
<pb:KR4d0156_SBCK_030-5a>¶
　遷吏部侍郎加上&KR0016;都尉進封&KR0271;國伯加食邑二百¶
　户遷朝散大夫政和元年以顯謨閣待制出知壽州¶
　言者以故相商英黨不冝守郡削職提舉舒州萬壽¶
　宫五年復寳文閣待制提舉江州太平觀遷朝請大¶
　夫六年起知滁州七年遷朝議大夫進封太原郡&KR0271;¶
　國侯加食邑四百户重和元年移知潭州兼荆湖南¶
　路安撫使居數月移中山府路安撫使兼知定武軍¶
　過闕上賜對勞問時公末疾雖平進趨猶小異留賜¶
　御府藥且靣授湯劑之冝遷寳文閣直學士以寵行¶
　公至中山一以鎮靜為務明年朝廷方議北伐差提¶
<pb:KR4d0156_SBCK_030-5b>¶
　舉亳州明道宫三年遷中奉大夫加食邑三百户食¶
　實封一百户公之卒享年六十有五子二人曰樅朝¶
　奉郎新差河北路轉運司管句文字曰楹承務郎孫¶
　一人曰光逺登仕郎女四人早卒公天性端厚自為¶
　兒時不妄戯&KR0015;見者不敢慢期以逺器年十五居少¶
　師喪哀毁骨立未冠一旦以諸生奉大對褎然文采¶
　動一時多士無出其右者然公方泊然無仕進意教¶
　授州學六年書愽士考五時人莫測也甞從容語人¶
　曰乗車常以顛墜處之乗舟常以覆溺處之仕宦常¶
　以不遇處之無事矣紹聖間公免喪還朝見宰執政¶
<pb:KR4d0156_SBCK_030-6a>¶
　事堂即請外旣得通判衛州曽丞相布時知樞宻院¶
　聞公賢而未識也亟使人召公公辭以事即日行未¶
　幾曽公辟置修書局一靣益加重公論事正平不爲¶
　峻厲不可奪之言而其從容諷議卒歸扵正人亦莫¶
　能奪也及進從班公望益孚其風度器業人以宰輔¶
　期之而上實器遇公後雖流落藩郡見貌&KR0011;公者上¶
　曰是似王某盖念之不衰及召自湖南顧睐甚渥使¶
　公不病必且留留必用公之志或有見焉公更六鎮¶
　二郡皆以清淨不察察為治在後省其命詞書讀不¶
　視時為出納重輕也在銓部舉大綱而已惟公簡而¶
<pb:KR4d0156_SBCK_030-6b>¶
　和靜而敏端亮而有容觀其雍容醖藉進趨語黙知¶
　其爲徳人也平居寡言出言成文必詣理而中㑹及¶
　論古今治道亹亹而不煩見公者勢利俚俗之言不¶
　能出口俱常以謂公有叔度之宏雅而無東漢之沽¶
　激有獻之之風流而又無晉人之狂放識者以謂知¶
　言昔周公作立政亟稱克用常人箕子陳洪範以無¶
　作好惡偏黨反側為王道公初以小官見上其言明¶
　白深純有合乎大中正直之道者盖自燕間所稱更¶
　丗之故以至艾耆而志未甞不一扵斯也若公可謂¶
　有常德者非耶使公進不當杌&KR2419;變更之時留侍帝¶
<pb:KR4d0156_SBCK_030-7a>¶
　前日以所學備顧問朝夕獻納契上心適幾務福被¶
　天下豈少哉不然天下治安使公端委廟堂經體論¶
　道俾百僚各得其職循理守成以阜康元元且必為¶
　名宰相公有文集三十卷而公初賜對所以告上之¶
　言俱獨盡載而又論之詳焉亦以見公之志爾銘曰¶
　惟皇建極福兹&KR0058;元無反無側無陂無偏無作好惡¶
　其為如天公初召見揚于帝前美哉洋洋大臣之言¶
　政無故新惟是之從人無異同惟正之庸由初入朝¶
　獻納諷議壯老行藏一志于是公在朝廷將美賛猷¶
　不亢不隨惟德之休出臨一&KR0022;爰制閫外綏之拊之¶
<pb:KR4d0156_SBCK_030-7b>¶
　不約而治有匪君子性與道侔何以求公盍視其流¶
　如彼麟鳳來下來㳺不&KR0743;不馳莫與之儔公言不亡¶
　公志莫施尚考公德視此銘詩¶
　　　　　朝散郎直秘閣贈徽猷閣待制蔣公墓¶
　　　　　誌銘¶
　公諱彛字子有姓蔣氏常州冝興人漢太尉浚遒侯¶
　橫者有子九人其季曰黙曰澄封維岱&KR1432;亭鄊侯始¶
　家冝興公則&KR1432;亭侯之後也曽祖諱九臯累贈太傅¶
　祖諱堂尚書禮部侍郎為時名臣國史有傳累贈少¶
　師考諱長源莊重愽雅不以勢利累心官至朝奉大¶
<pb:KR4d0156_SBCK_030-8a>¶
　夫以公升朝累贈至中奉大夫自侍郎始居呉故今¶
　為呉郡人公㓜嗜學不妄交弱冠以大夫遺表恩授¶
　太廟齋郎調潤州金壇簿遷&KR0271;封府陳留丞未赴丁¶
　祖母仁壽縣太君陳氏憂服除為秀州崇德令逹官¶
　部使者才之政和二年太師魯公自錢塘召還復當¶
　&KR0038;即以公權提轄陜西坑冶催促鑄錢事選人將使¶
　指前未有此時薦者已及格改宣德郎以行公下車¶
　條析所應廢置言上皆見施行居無幾坑冶鼔鑄之¶
　利不貲及代去計所鑄息無慮數百萬緡凡所采金¶
　銀丹砂永鈆銅鐡稱是寳貨入中都相属扵是朝廷¶
<pb:KR4d0156_SBCK_030-8b>¶
　嘉其能詔遷通直郎又以復十監五院施置就緒遷¶
　奉議郎錫朱衣銀魚又以歳課遷承議郎六年權發¶
　遣提舉兩浙路常平事入對便殿敷奏詳明皆合上¶
　旨上命以懲按姦吏惠康小人之意公至所治宣恩¶
　舉職一路安之是年冬除代赴闕未行詔復留時無¶
　錫丞有依勢為姦利者贓主鉅萬然方以最聞公按¶
　捕丞丞急道亡或止公曰是有挾弗可敗且反為所¶
　中今丞亡因末殺無窮治亦足以立威矣公不聽曰¶
　吾受命云何吾知懲姦明法而已不知其他丞遇赦¶
　獲免猶坐廢八年移永興軍路未行詔授直秘閣權兩¶
<pb:KR4d0156_SBCK_030-9a>¶
　浙路計度轉運副使兼提舉本路神霄玉清萬壽宫¶
　累遷朝散郎二浙户繁率隱丁口避更賦丁簿不得¶
　實前使者鈎括&KR0117;正追償所失丁錢别儲為羡餘逺¶
　或至數十年編户氓鮮獲免者錮繫相属至或破産¶
　失業公至具奏二浙比&KR0010;不登今所追乆逺不勝治¶
　又多貧下户急之必且逃徙願一切蠲之而名籍丁¶
　錢断自今始已追錢歸之有司充歳用奏聞報可呉¶
　人德之東南歳歉御筆下諸路許留上供米四十萬¶
　石賑飢人公奉詔唯謹而亷訪使者提㸃刑獄司合¶
　奏公賑濟文具無撫綏意詔降三官停廢然猶以為¶
<pb:KR4d0156_SBCK_030-9b>¶
　疑更詔亷訪提刑司事實即以今詔從事二司徑檄¶
　公罷已而詔降兩官留任公力自辯継降御筆還所¶
　䧏官五月中貴人使二浙就賜金帶先是漕輸中都¶
　數不時足請以故歳所尺附春運旣得請矣發運司¶
　方以逋滯劾詔免所居官㝷落職與筦庫已而御筆¶
　復以公直秘閣管句亳州明道宫格前詔不行累遷¶
　朝奉大夫故事謫宫觀遇恩母得任子是歳冬祀詔¶
　特聽任子宣和四年起知明州公裁决撫循事得其¶
　理居數月以疾卒扵明州州治之正寢臨終神色不¶
　變易衣坐命諸子操紙筆付後事畫字紙尾訖悉遣¶
<pb:KR4d0156_SBCK_030-10a>¶
　家人輩出户獨與母訣三子環泣即就枕瞑目而逝¶
　實是年六月甲辰享年四十有九母夫人李氏累封¶
　太令人樂豈壽康然再世子不終養而孫是託何耶¶
　公娶朝散郎秘閣校理同郡梅公灝之女柔順而有¶
　常自在室至于有家長扵巳者畏惕如不勝與儕等¶
　居未甞失色政和四年六月壬申卒年三十有七累¶
　贈安人生三子曰嗣康迪功郎起復秀州儀曹曰嗣¶
　宗將仕郎曰嗣昌孫男二人曰謨曰諲孫女一人公¶
　明爽有才氣少治易通大義薦扵有司然載籍無不¶
　觀尤熟唐事為詩詞婉美及為吏事至能断不為齪¶
<pb:KR4d0156_SBCK_030-10b>¶
　齪小謹性不容物而扵故舊特篤千乞借貸門無虚¶
　時至或見賣撓其治者始聞之怒他日施施復來振¶
　給館糓之如故終不忍謝絶良士友至不計家有無¶
　為酒具珎饌陳圖書竒玩劇飲賦詩相娱樂無厭色¶
　自未仕及為縣令至使者常然也初大夫公&KR0162;館時¶
　上有老親&KR0012;女滿室食指幾數百公以一命仰微禄¶
　居數年所當嗣志卒事者無餘責事祖母及母夫人¶
　極甘旨之奉方是時家實貧甚假貸閱日而不見寒¶
　飢憔悴態及宦稍遂亦不汲汲為生業計故&KR0108;由小¶
　官將使指聲稱日聞交道弥廣以取&KR0194;榮盖其胷次¶
<pb:KR4d0156_SBCK_030-11a>¶
　卓犖才能絶人逺甚公卒之明年詔特贈公徽猷閣¶
　待制雖聖主簡勞勸功無存亡乆新逺邇之間而然¶
　抑以見公之才非唯振耀扵一時其規模藴業所以¶
　儲榮委祉扵身後者又如此其白也如端拜而議如¶
　交手相授施報之道爲不誣矣其&KR0012;將以八月戊申¶
　合葬公及安人扵平江府吴縣至德郷報恩山之原¶
　使來請銘余與公㳺且三十年知公爲詳則叙而爲¶
　之銘銘曰¶
　&KR0078;公子齡蔣封始中微丗更國爲氏浚遒九支㡭以¶
　繼義興宗維兩侯裔作周詒法粲王治德光流行澤¶
<pb:KR4d0156_SBCK_030-11b>¶
　百卋世多賢能廼其理&KR0012;師端亮世標&KR0100;培基衍慶¶
　施孫子明州才周質魁偉皇皇節輿光族里發姦繩¶
　惡人所徯嘉言解紛定流徙時非不逢用不旣天髙¶
　聽遐紀瘽瘁追功陟華告其第有嬪維梅柔以惠無¶
　非無儀謹甞饋生同甘辛葬同隧銘無溢詞信來禩¶
　　　　　宋故朝議大夫新知秀州軍州事兼管内¶
　　　　　勸農使武功縣開國男食邑三百户賜紫¶
　　　　　金魚袋葉公墓誌銘¶
　宣和七年夏四月詔以朝議大夫葉公唐稽知秀州¶
　事秀八喜曰是甞守吴興毗陵以清淨儒雅為治者¶
<pb:KR4d0156_SBCK_030-12a>¶
　也吾人其少瘳乎後兩月公遽以疾卒扵其子江隂¶
　縣之官舎扵是秀人聞之失色驚歎以不得賢侯為¶
　恨也公守吴興時東南師帥大抵強能吏機警通權¶
　變善伺時緩急駑視法度士其趨利赴功如水就下¶
　&KR0743;擊而機發也皆志滿意得髙車象服勢炎熏灼一¶
　時而平江大猾方以姦倖盗權&KR0194;日用侵漁刻轢為¶
　事頥指目禁而意行千里之外當是時唯湖也截然¶
　居中百姓得安業禽獸草木遂其生者以公為之守¶
　也公退然如不勝衣言若不能出口其所下教令不¶
　為詭特悍急之言其聽訟决事無赫赫之譽視髙明¶
<pb:KR4d0156_SBCK_030-12b>¶
　惸獨一等然無悻悻崖異之意不曰我能是吾愛吾¶
　人顧法如是理當然而已故在勢者雖不能擾其治¶
　亦不能嫉而害之&KR0022;人知安其政而不能名其所以¶
　惠人之迹其在常亦然宜秀人之以不得公為恨也¶
　公字順孺五代之季髙祖始自金陵徙居延平遂為¶
　延平人曽祖諱仁昶晦迹不仕祖諱昭映贈通奉大¶
　夫父諱棐躬官至左朝請大夫累贈金紫光禄大夫¶
　妣陳氏封廣平郡夫人君㓜敏悟自為兒時從諸兄¶
　㳺學它郡聞講易退能記其&KR0003;衆巳竒之弱冠與其¶
　兄唐懿同登熈寧六年進士第釋褐歸侍不忍去親¶
<pb:KR4d0156_SBCK_030-13a>¶
　側累年不肯調官乆之爲亳州譙縣主簿守不能以¶
　勢屈監杭州仁和縣塩&KR0101;遷頴州萬壽縣令詳定省¶
　曹寺&KR0101;條貫所刪定官改宣德郎知&KR0171;州呉江縣事¶
　未赴丁金紫公憂繼丁母廣平夫人憂服除以奉議¶
　郎知常州晉陵縣事遷承議郎知真定府平山縣事¶
　元符三年覃恩轉朝奉郎賜五品服差管淮南轉運¶
　司文字以朝散郎充睦親宅小學教授崇寧三年擢¶
　提舉利州路學事陛辭稱旨留爲太常&KR0054;士大觀元¶
　年以朝請郎爲尚書都官貟外郎左右司&KR0010;攷郎官¶
　治狀公以最聞以朝散大夫爲吏部貟外郎遷本曹¶
<pb:KR4d0156_SBCK_030-13b>¶
　郎中實掌尚書右選右選文牘紛猥不勝治公苗薅¶
　髮櫛之要以無弊遷鴻臚少卿政和二年出知湖州¶
　遷朝請大夫四年移京東路提㸃刑獄未赴乞便郡¶
　就差知常州事明年㑹&KR0010;飢流冗充城市公大&KR0162;倉¶
　實不足則勸郡豪之積粟者為糜粥以振&KR0338;之扵荒¶
　政如捄焚拯溺盖所活數千萬人七年春常平使者¶
　建請濬治平江河港調旁郡夫至數萬並縁為姦利¶
　公力不能抗躬㑹攷户籍貲若千為一夫吏不得措¶
　意役以均一還朝差知隆德府兼提舉澤絳慈遼州¶
　威勝軍屯駐泊兵馬廵檢公事陛辭建言州郡法司¶
<pb:KR4d0156_SBCK_030-14a>¶
　吏當置選補法使自愛無玩法鬻獄者上嘉納然事¶
　不果行潞當河北河東之衝兵庶繁夥公政因其俗¶
　以簡嚴治軍旅以愷悌撫士氓人用恱服中官為亷¶
　訪使者&KR0064;震一路公待之以誠不為浮禮更見欽挹¶
　九月召為吏部郎中郡人遮道得去遷朝議大夫四¶
　年郊祀恩賜三品服封武功縣開國男食邑三百户¶
　明年請外補得知通州事居無何請宫觀得南京鴻¶
　慶宫又明年除知秀州事公之卒實六月二十九日¶
　享年七十三以靖康元年十二月十一日葬扵平江¶
　府呉縣至德鄉真山之原祔金紫公之域夫人孫氏¶
<pb:KR4d0156_SBCK_030-14b>¶
　同穴夫人故御史中丞覺之女子男四人侁傆將仕¶
　郎皆早卒&KR1555;&KR0101;湖州合同茶場俁常州江隂縣主簿¶
　女三人長女早卒次女適&KR0235;翔府麟㳺縣令孫術㓜¶
　女未行孫男二人抑將仕郎擕尚幼孫女四人公資¶
　純固篤孝友不妄&KR0015;言外和而内剛官京師非公事¶
　不至宰執之門所與交不為翕翕熱遇所厚善或相¶
　對終日泊然歡不足而味有餘居家雖臧獲有違忤¶
　怒不至詈其為郡縣不為無益敖宴事閱訟牒聽兩¶
　辝必諄&KR0232;詳盡扵治劇若烹小鮮為文詞如其行粹¶
　而不繁集其文為十卷公初葬㑹天下兵動後三年¶
<pb:KR4d0156_SBCK_030-15a>¶
　其&KR0012;始克狀公行實請銘扵某我先君子扵公同年¶
　進士也俱常以先契拜公扵堂上公知其愚憃加厚¶
　焉義不得辝則序而爲之銘銘曰¶
　天有常度四時不奸人而無常巫醫所歎卋急征利¶
　以得爲賢如彼德人爲&KR0015;扵頑公冠起家至老而傳¶
　時有險易吾無或遷詩歌宣王能用吉士彼哉憸壬¶
　難與爲治公雖不用出守入卿視赫赫者誰辱誰榮¶
　公美則多我用是銘¶
<pb:KR4d0156_SBCK_030-15b>¶
¶
　北山小集卷第三十¶
