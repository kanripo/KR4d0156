# -*- mode: mandoku-view; -*-
#+TITLE: 北山小集
#+DATE: 2015-09-12 00:30:01.501675
#+PROPERTY: ID KR4d0156
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB08n0641-005北山小集-卷五.
<pb:KR4d0156_SBCK_005-1a>¶
　北山小集卷第五¶
　　　　　　　　　　　　　信安程　俱¶
　　　　古詩五¶
　　　　　秋華無幾尚有紫薇相對里巷間¶
　晚花如寒女不識時丗粧幽然草間秀紅紫相低卭¶
　榮木事已休重隂閟深蒼尚有紫薇花亭亭表秋芳¶
　扶䟽綴繁柔無復粉艶光空庭一飄委巳覺巾&KR0322;凉¶
　手中蒲葵箑雖復未可忘仰視白日永凄其感冰霜¶
　　　　　傅沖益&KR0009;淮口阻風及清淮道中詩二首¶
　　　　　又次漣水一首用其韻和&KR0009;(時冲益罷九/域編脩東歸)¶
<pb:KR4d0156_SBCK_005-1b>¶
　群玉聚名雋作書如九丘回觀白虎儒譾淺安可侔¶
　傅子故䟽爽十年嗟滯留&KR0706;﨑百憂後晚爲造物收¶
　平生未見書頗足資吟謳縱未服豸角且當佐螭頭¶
　安知免官去觸熱送濁流清朝正湏才洗垢方鎮浮¶
　豈使三語&KR0122;垂綸逐群鷗譬如飄風頃終濟萬里舟¶
　青山照長淮氣&KR0090;一方冠清光湛溶溶洛尾殺湍悍¶
　斯逰今一紀回首&KR0002;朝旦塵容故如昨凡骨終不換¶
　但於憔悴餘生死知一貫歸田食不足乗障力難捍¶
　折&KR0398;委吏間亦豈愧儒緩自君彈冠西吾事足悲惋¶
　坐看秋空雲已復澹河漢鮮歡桮杓乾絶學編䇿斷¶
<pb:KR4d0156_SBCK_005-2a>¶
　西山雖爽氣烏幘安敢岸思君笑言樂目送歸翼亂¶
　朝來得新詩一一錦繡爛塵膺乆結約邂逅百憂泮¶
　何當索此身乆矣次山漫¶
　故人尺素來天際頗憶當年任守壘平明一&KR0015;百事¶
　空不作細書書&KR0083;尾&KR0009;書五湖夸海岱入眼滄溟無¶
　百里軍城崪屼枕青山地脉遥從岱宗起題詩要爲¶
　冩髙閣播颺意欲先穅秕晚登南宫頭已白却駕朱¶
　轓臨泗水丹燒未辨令威鶴神游先跨琴髙鯉可憐¶
　蕭散竹林士埋玉青山骨空委人生一丗偶相值轉¶
　首羲娥不停晷西山妙蹟欲仙去爽氣朝來盡如洗¶
<pb:KR4d0156_SBCK_005-2b>¶
　遥知吊古一長喟引勝澆愁付浮蟻有詩淮上可微¶
　吟㑹有流魚出傾耳(米元章當時自稱漪漣守壘&KR0009;書吳江求海/岱樓詩云軍宅枕岱一支左海八十里在目)¶
(中真偉觀也詩來當爲刻/之楹間故有如前數句云)¶
　　　　　　周萃秀才&KR1183;詩次韻酬之一首¶
　病驥伏長坂悲鳴想戎軒游魚落枯肆墮淚臨河墳¶
(古樂府有枯/魚過河泣)人生道脩阻趼足窮崑崙沈淵探驪頷一¶
　跌萬&KR0017;隣我老不解事區區筭沙塵讀書亦良苦内¶
　視餒且貧爲文冨詼&KR0015;&KR0004;不救否屯尔來自箴切習¶
　氣不復存方將&KR0024;黥劓寂兀謝丗紛朝露視窮逹春¶
　冰釋癡嗔君胡創推激發我惰與昏如君東吴秀俊¶
<pb:KR4d0156_SBCK_005-3a>¶
　拔昔所聞名駒始就秣意氣巳不群抗髒市門客豈¶
　堪同日論¶
　　　　　秋雨三首¶
　細字忽難讀松䆫失朝暉開簾視天宇屯雲凝(去)如¶
　黳霏微乍噴洒翕忽看淋漓斯湏建百川中庭即方¶
　池秋雷亦動地勢洶萬皷鼙虚簷忽無聲蒼狗變白¶
　衣飄揺露穹碧凉飊洗蒸炊雨師真解事作止適所冝¶
　十日儷辰次如環了無端人言秋甲子畏濕不畏¶
　乾向來譙門道旁立三尺壇故勤壁間縁一起泥中¶
　蟠青衣躍且躁有如沐猴冠先聲忽洒道直此辰與¶
<pb:KR4d0156_SBCK_005-3b>¶
　干迩來未旬浹三見急雨寒黃流抺河草連檣度平¶
　瀾良苗有佳色未覺千畒寛時晹亦湏早無使江潮¶
　翻(頃年吴江大水断長橋/吳人相傳爲太湖翻)¶
　華首三不遇求田亦良圖莫嗔湖海士豪氣故不除¶
　扶犂本吾事二頃終勝無繞&KR0213;生蒿蓬閉門種英蕪¶
　從渠百尺樓&KR0015;此蝸牛廬吴中乆卜隣㑹從故人居¶
　荆溪一㕓地儻與求羊俱屠門過大嚼一雨喜有餘¶
　正恐二三子聮翩躡雲衢空令千里駕悵望黃公壚¶
(林德祖周憲之皆居蘇/郭慎求田園在陽羡)¶
　　　　　過紅梅閣一首¶
<pb:KR4d0156_SBCK_005-4a>¶
　春風如醇酒着物物不知能使死瓦色化爲明艶姿¶
　寒枯出繁秀巧與節物期江梅故幽獨綽約不自持¶
　居然北枝後迨此白日遟春風日浩蕩醉色回冰肌¶
　清妍有餘熊衆芳謝凡卑慿虚一回睇俯仰歳月馳¶
　所恨培雪根向來歳寒枝差池弄芳晩坐令顔色移¶
　顔色固嫵媚幽香無故時¶
　　　　　周憲之用余送趙子雍詩韻作屬徳祖及¶
　　　　　余同作二首¶
　嗟我渉丗路有如陸推舟㝷常不可冀况乃萬里流¶
　安能逐驪騄超忽十二州雖然晚聞道淺矒如孫休¶
<pb:KR4d0156_SBCK_005-4b>¶
　徃者謝五斗種&KR0050;從故侯家山三畒宅白首遂首丘¶
　一爲飢所驅復作漫浪遊曲意泯圭角終然足人&KR0057;¶
　焉知大隱地亦復懷百憂¶
　大雲吴中士妙學兼般舟筆下走三峽胷中包九流¶
　考古自墳典探&KR0007;極方州别來十五年邂逅一&KR0015;休¶
　作書不求聞取重唯&KR0074;侯尚北宫獨冷塵埃忘跖丘¶
　尔者稍薦賢蒲輪遂西遊會當君相間作詩繼何尤¶
　遥知市門子人不堪其憂(徳祖居吴大雲坊/自号大雲居士)¶
　　　　劉朝散長源淮夫劉先生彛之子孝悌有¶
　　　　賢行年六十一且致仕侍其親義興爲賦¶
<pb:KR4d0156_SBCK_005-5a>¶
　　　　　詩一首¶
　劉侯六十衣綵衣上堂娱戯如嬰兒慈顔華髮顧之¶
　&KR0015;坐令寒日生春暉折&KR0398;歛板三十載晩登名籍黃¶
　金閨緋衫裹束不料暖况坐筦庫窮刀錐古心古貌¶
　乃天與雖欲嫵媚將安施一朝拂䄂不回顧擇隣問¶
　舍荆溪湄人言家徒四壁立如君四壁&KR0004;無之我知¶
　劉侯有至樂視丗五鼎同糠糜分隂不&KR0054;&KR0031;白壁啜¶
　菽自作羔豚肥有兒教飭知禮節不以口耳傳書詩¶
　應門侍坐走前後翼翼想見名家規天恩優老命之¶
　仕俾繼禄食安其私古人未必兼有此篤行知足如¶
<pb:KR4d0156_SBCK_005-5b>¶
　君稀聖皇側席思厚俗詔取八行登前&KR0027;向來蒲輪¶
　走四海有賢如此誰當知&KR0115;鴻一舉不可挽道路仰¶
　首空嗟咨¶
　　　　　題蔣永仲蜀道圖¶
　梓州别駕真雛鳯賞古探竒坐飢凍要窺&KR0806;(犯/御名)蔚¶
　藍天直上潼江歷秦宋每逢佳處靜盤礴流出胷中¶
　九雲夢乾坤坱北本無迹我獨毫端發神用戯驅萬¶
　變&KR0009;陶冩軒豁端倪巧&KR0366;控蒼筠擢秀飽冰雪古&KR0428;¶
　撑空中梁棟竒礓那得在山谷回首何年委堅重輪¶
　囷偃盖屈金鐵夭矯驚虬起巖洞春江莾蒼迷東西¶
<pb:KR4d0156_SBCK_005-6a>¶
　漢南老栁參差垂湮中逺近見木末明星已没城烏¶
　啼平生險怪三峽水古木巃嵸隂風吹石間雷雹殷¶
　九地出入噴薄無窮時我身趼足半天下偃蹇故是¶
　山林姿南行&KR0998;霍北嵩洛應接不暇空狂癡作詩冩¶
　意如捕景况有三絶窮天機清晨對此怳自失眼中¶
　太白橫峨嵋請君十襲秘緹革恐復仙去歸無期¶
　　　　　&KR0009;開化李令光四首¶
　我行阡陌間苗麥巳復青茅茨間新槀鷄犬有和聲¶
　不見吏索錢田家得其生鷄犬亦肥字不遭無事烹¶
　於斯可觀政豈在赫赫名父老亦相語驩然就春耕¶
<pb:KR4d0156_SBCK_005-6b>¶
　官租及時了卒歳樂無營¶
　李侯諸生秀峩冠論&KR0007;虚安知俗吏事小試已可書¶
　瘽心究人瘼要使安田廬&KR0099;然有竒趣耿耿非丗儒¶
　乃知百里間亦足&KR0009;所攄誰當索幽隱置彼九逹衢¶
　山間古梅林有鴞集其端不飛亦不鳴彈射莫敢干¶
　下窺群雀雛啄顙刳其肝欣然舐兩爪意得良自安¶
　飛來多凡鳥助此㓙且殘安知萬山曲亦復鳴棲鸞¶
　相咻固不可見嚇技亦殫衆鳥旣有恃相期在歳寒¶
　平生四方人惰地隨蓬桑故郷二頃田稊米&KR0009;太倉¶
　從渠雀䑕耗敢計松菊荒未能思計然錐刀折&KR0522;芒¶
<pb:KR4d0156_SBCK_005-7a>¶
　十年乃一歸歸席不煖牀吾廬正如&KR0009;縣府固相忘¶
　偶聞賢長官邂逅尉所望吾寧媚之子故是衆所臧¶
　　　　　同叔問諸人以橘栗柿蔗爲題以東南之¶
　　　　　美爲韻余得橘美字韻一首¶
　三閭老沈湘嘉頌誰與美白華發幽馨春色薦甘醴¶
　金衣光出懷縹實酸裂齒豈無三百苞未見十二子¶
　緬懷啇山翁善幻亦徒耳壷中何足道千刹一毫比¶
　我今老而窮饘粥思乞米恨無千頭奴杼軸供萬指¶
　慇懃祝移根勿作江北枳¶
　　　　　仲嘉分題得詩分韻得經字是日仲嘉以¶
<pb:KR4d0156_SBCK_005-7b>¶
　　　　　事先歸代作一首¶
　六義出秦火至今如日星人言三百篇聖手昔所經¶
　我疑東家丘削迹不自懲覉臣與孽子中有怨刺情¶
　胡爲不刪去&KR0013;彼&KR0246;歌聲遂令南白軰不識至道精¶
　昔爲人所重今爲時所輕(時禁/作詩)¶
　　　　建除一首酬林徳祖虙(癸丑)¶
　建旟撫方面簮筆登雲衢除書無虚日念子何躊躇¶
　滿堂羅經史問字無停車平明戸外屨接迹叩所需¶
　定坐爲詳&KR0003;從周述唐虞執經退食罷貝梵頗卷舒¶
　破魔無堅壘解髻皆明珠危&KR0246;寡知音寂寞空居諸¶
<pb:KR4d0156_SBCK_005-8a>¶
　成詩逺相&KR0009;尺鯉來東吴收之巾十襲永好不可渝¶
　開緘歎竒决巳作東歸圖閉蕃着空&KR0213;誰辨公車書¶
　　　　　仲嘉&KR0013;檄來吴按吏用非所長旣足歎息而¶
　　　　　或者妄相窺議益足&KR0015;云戯作十二辰歌一首¶
　驅驥&KR0366;䑕難爲功不如置之牛皂中平生&KR0064;虎笑馮¶
　婦豈向兎脚分雌雄龍山從事盛徳士逹觀巳悟虵¶
　憐風馬曹五斗直如&KR0009;羊仲三徑終當同群猴憎猿¶
　坐殊趣甕中醯鷄無逺度從渠狗曲誚王生欲辨龍¶
　猪復誰語¶
　　　　　聞仲嘉叔問繼以職事行縣道遊茶山及¶
<pb:KR4d0156_SBCK_005-8b>¶
　　　　　諸勝境作&KR0009;一首¶
　春風入山骨毛甲亦巳舒晨熹&KR0013;春山草木清而姝¶
　况乃顧渚源雲關護靈區隂崖氣亦暧瑞草先春敷¶
(小杜詩茶/稱瑞草魁)金沙出清泉甘冽滋芳腴依依楊柳村渺&KR0261;¶
　桑苧居前瞻大小寒(山/名)窈窕窮﨑嶇飛流吐明月轉¶
　壑千雷車叅天亡陳檜霜黛鬱不枯當時臨春地變¶
　滅成榛蕪安知歳寒質千載獨不渝大中乾元字入¶
　木蛟鸞俱薰風想佳句竒蹤典刑餘獨往三住翁至¶
　今有遺墟真游豈易遇庶或聞沉榆(方子通言頃有好事/人刻意仙術聞施翁)¶
(遺跡故往訪之臨歸但聞妙香不絶/云沉榆之香事見王子年拾遺記)飽聞東吳勝欲往丗累拘¶
<pb:KR4d0156_SBCK_005-9a>¶
　二子獨幽討仙舟繼籃輿林間伯勞飛茶篚春事&KR0004;¶
　尚有北枝秀明空雪千株幽香發清夜肝膽生冰壷¶
　王事旣料理清游亦忘劬遥知山水間快若縱壑魚¶
　今我方禄隱居然卧蝸廬畫墁固無役及如著轅駒¶
　亦擬浮扁舟乗春經五湖收帆白蘋下令子見潜夫¶
(二子數以書見招爲扁舟之游故/有此句老杜幾回書札待潜夫)¶
　　　　　園居荒蕪春至草生日㝷野&KR0188;以供匕筯¶
　　　　　今日枯枿間得蒸菌四五亦取食之自&KR0015;¶
　　　　　窮甚戯作此詩一首¶
　平生囁嚅口出語無媚恱定非&KR0079;食姿賦分在藜蕨¶
<pb:KR4d0156_SBCK_005-9b>¶
　僑居得空園窮陋亦清絶分隂豈不惜飽睡送日月¶
　蕪菁不湏種衆草今巳茁朝來一雨過青細皆可掇¶
　東籬有更生杞狗僅堪埒乃知天隨生豈羡五鼎列¶
　堂萱不吾&KR0018;芽甲破春雪縻身薦瓢簞解我憂思結¶
　薺花雖未繁着地爛於纈驚雷發蒸菌自可當夏鼈¶
　馬蘭亦芳脆人莧固凡劣晴朝當(去)炙背俯僂事挑¶
　抉家人各盈䄡汲井手自挈滿炊太倉陳侑以冬菹¶
　冽盤中長闌干置饋每虚撤恨無籜龍苞此味那得¶
　闕長謡青青槐饞液想庭樾妻孥覆相誚男子志勲¶
　烈君非老浮圖菜本可長齧况兹閑草木豈爲刀匕¶
<pb:KR4d0156_SBCK_005-10a>¶
　設乃翁&KR0015;摩腹萬事付一吷此中有真趣勿爲兒軰&KR0003;¶
　　　　　同趙叔問江仲嘉遊法華法華之勝唯曲¶
　　　　　水㑹有客先焉還飲舟中分韻賦詩得山¶
　　　　字一首¶
　乖龍忽起華陽天東來銜雨鳴空山豐隆轟空光照¶
　地怒髯抉石飜雲煙蜿蜒遺迹尚如昨勢若九曲來¶
　河源紛紛火齊散林莽至今璀璨青霞端我來夏木¶
　正森寂萬籜篵篵抽琅玕冰渠逗玉轉清淺爽氣五¶
　月生秋寒安知引勝獨無處&KR0031;鳬徑度飛帆前强㝷¶
　幽逕俯東澗一&KR0015;却掉稽山舩如聞神物家近岫(白龍/洞)¶
<pb:KR4d0156_SBCK_005-10b>¶
　雲色千丈明山川誰能遺我太平酒戯追玉斧希林¶
　巔(楊羲夢天中白龍長數千丈光彩耀空云侍帝晨宫/龍也以待許玉斧諸人太平酒希林宫並見真告)¶
　　　　　同江仲嘉納凉飛英寺¶
　浮圖湧平地翳彼燒空雲虚堂引脩廊白晝來清薫¶
　翛然據胡床振我衣上塵天渠出金沙氣作芝蘭芬¶
　冉冉度池閣依依著&KR0322;巾道人拂朱絃攫醳清且純¶
　回觀笙篁耳寡和非陽春歩&KR1231;縱幽討禪房逕踈筠¶
　幽䆫不見日無異昔所聞蒼然小山桂偃蹇冰雪根¶
　紛紛壁間題蛇蚓&KR0258;鳯麟媸妍等一戯日月無停輪¶
　我老厭羇旅三年困歊氛年年走長道東越西游秦¶
<pb:KR4d0156_SBCK_005-11a>¶
　白汗信揮雨&KR0012;蓬坐如焚今年下苕霅過此金蘭人¶
　何山豈不好積翠相依因炎威不相貸可望不可親¶
　湏君蠟&KR0031;&KR0282;重來約秋旻兹遊亦蕭爽聊足慰吾懃¶
　　　　　九月七日夜夢王元規詰旦其弟元矩適¶
　　　　　相訪感而作詩一首¶
　故人入幽夢彷彿平生懷心知九泉隔意&KR0090;&KR0228;不開¶
　哦詩不成章&KR1054;怳誰能裁曰此蕭爽士寧當&KR0255;黃埃¶
(夢中作詩兩句似是/此意然不記本語)清晨客在門乃自烏衣來典刑&KR0017;難弟¶
　共歎一息乖幽明不可詰此夢何爲哉回觀南園道¶
　微徑巳蒿萊¶
<pb:KR4d0156_SBCK_005-11b>¶
　　　　　南䆫夜集叔問戯取樟木腦然雪爲燈因¶
　　　　　與仲嘉叔問聮句一首¶
　性空本無方水火不留礙(致)陽生至隂中此理固有在¶
(問)&KR0004;疑水焚槐忽若鏡加艾(致)又如大海中神龍出¶
　光怪冰姿映烈熖勢恐不兩大原燎正焮騰湯沃忽¶
　崩敗(嘉)㳙㳙煖泉涌熠熠寒光碎(問)偉哉六合間恢¶
　詭不勝載隂風結飛雨來日九天外蒼樟出芳液根¶
　節依大塊&KR0004;非氣相求又豈天所配如何冰炭仇乃¶
　作坎离㑹因知造化機幻手端可貸(致)¶
　　　　九日塊坐無聊越州使君季野&KR0213;人見過¶
<pb:KR4d0156_SBCK_005-12a>¶
　　　　　敝廬㑹方回承議亦至因遊章公山林登¶
　　　　　覽甚適越州置酒暮夜乃歸作詩一首¶
　獨坐正搔首華軒欵柴荆念兹節物佳及此乆雨晴¶
　駕言共幽討一放逺目明森蒼䖸眉山上有百尺亭¶
　遥岑出西南杳藹川原平城中十萬家煙雲隱飛甍¶
　凉秋得遐觀始覺天地清朱欄據木末開筵敞南榮¶
　持觴屢相屬泛彼東籬英不知日云暮&KR0004;月忽巳升¶
　秋娥亦徘徊流光代華燈風流龍山集坐見千古情¶
　慷&KR0099;相顧言曜靈急飛騰人生無根蔕聚散不可慿¶
　懸知明年㑹相望若&KR0004;星公如洪都宴傑閣依青&KR0115;¶
<pb:KR4d0156_SBCK_005-12b>¶
　儻有英妙客摛文煥丹青我如斜川翁浪愛九日名¶
　幽憂不能冩濁酒或自傾㑹與鑑湖老兹山聊復登¶
(方回自号/鑑湖遺老)¶
　　　　　夜宿丞&KR0213;即事呈蔣大匠存誠蘇少&KR0101;元老¶
　羣動夜方息啾啾草間鳴殘炎未云謝遽作凉秋聲¶
　秋風來幾時朝暮氣已清虗䆫置方塌境寂身暫輕¶
　卧念平生懷展轉不得寜¶
　王生一言善從容水衡丞無功樂佳釀能令濁流清¶
　顧我老且竒微官代躬耕正當急跨馬問訊桷與楹¶
　觀公成風手一引朱&KR0093;繩簡書可少置頗哀此無能¶
<pb:KR4d0156_SBCK_005-13a>¶
　　　　　和同舍胡元茂松年夜直書懷¶
　南枝挂明月覉羽無安眠天寒&KR0029;脩竹窈窕誰當看¶
　平生飽幽獨古井不復瀾一來英俊中夢&KR0304;猶林泉¶
　夜直石渠閣周廬别閑寛恨無清藜杖照此清夜寒¶
　腐儒足嘲病志願飡與眠潭潭右文地不作朱儒看¶
　翬飛接觚稜碧瓦如澄瀾儻使論白虎寧當賦甘泉¶
　人間未見書縱目宇宙寛顧語芝蘭友勿嫌松桂寒¶
　北山小集卷第五¶
<pb:KR4d0156_SBCK_005-13b>¶
