# -*- mode: mandoku-view; -*-
#+TITLE: 北山小集
#+DATE: 2015-09-12 00:30:01.629449
#+PROPERTY: ID KR4d0156
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB08n0641-008北山小集-卷八.
<pb:KR4d0156_SBCK_008-1a>¶
　北山小集卷第八¶
　　　　　　　　　　　信安程　俱¶
　　　　古詩八¶
　　　　　分題得舡子和尚一首(同宗正江少卿緯彦文/周比部武仲憲之趙編)¶
(修子畫/叔問)¶
　洪波鼔&KR0538;壑浩浩包神姦安知五濁海平地即九淵¶
　此老獨安住蕭然五湖天勿言一葉舟中有宇宙寛¶
　我昔&KR0004;吏隱掌中視包山垂&KR0093;月明夜獨立無徃還¶
　當年夾山人付此　尺竿安知飜瀾口终日本無言¶
　　　　　避㓂村&KR0213;戯踏杷顛仆¶
<pb:KR4d0156_SBCK_008-1b>¶
　試踏百齒杷怳如乗風航&KR1626;覷不自持尋文得仆僵¶
　牛驚更疾走天全偶無傷代斵旣創手學製安可甞¶
　田翁一笑粲何日千斯倉¶
　　　　　漸寒&KR0024;治籬壁防盗戯書¶
　元龍湖海士豪氣老不除龎公解脫人法界一蘧廬¶
　寳藏且不顧家資何足儲一朝四壁空聊與妻孥居¶
　今我貧病老視身猶贅餘室中亦何有但有數篋書¶
　飢寒士之常肯歎食無魚一官有微禄二頃亦可鉏¶
　騰騰苟任運水到自成渠¶
　　　　　叔問觀韋蘇州詩至蕭條竹林院風雨叢¶
<pb:KR4d0156_SBCK_008-2a>¶
　　　　　蘭折幽鳥林上啼青苔人迹絶燕居日巳¶
　　　　　乆夏木紛成結几閣積群書時來北䆫閱¶
　　　　　以爲適與景㑹寫以&KR0009;余因用韻書懷云¶
　憂時&KR0066;成絲念逺心欲折年芳豈不好花下輙愁絶¶
　衰顔有時丹病指不能結來徃但鄰翁竒書每同閱¶
　　　　　傷前輩諸賢無存者復用前韻¶
　峞峩玉山頽磊砢霜松折群同冀北空&KR0246;爲鍾期絶¶
　鞭從晏嬰執襪慕王生結徃躅那可追我躬方不閱¶
　　　　　自寛吟戯効白樂天體¶
　武陵讁九年下惠仕三巳或窘如拘囚或了無愠喜¶
<pb:KR4d0156_SBCK_008-2b>¶
　吾生憂患餘年忽及耆指偏痱未全安抱病更五禩¶
　進爲心巳&KR0069;弃置甘如薺坐狂合投閑佚老冝知止¶
　向令身安徤不過如是耳每思古窮人我幸亦多矣¶
　照隣嬰&KR0086;疾羈卧空山裏&KR0414;綿竟不堪抱恨赴潁水¶
　文昌兩目盲無復見天地簡編旣長辭㳺覽永無冀¶
　吾今雖抱病蹇曵非頓委時時扶杖行積歩可數里¶
　校之卧床席欲坐不能起雖扶不能行懸絶安可比¶
　時從親故談亦不廢書史右臂故依然運筆亦持巳¶
　籃輿時出逰&KR0004;不廢牢體况無他證候色脉苦無異¶
　詳觀動息間儻有全安理侍祠了無庸竊禄愧索米¶
<pb:KR4d0156_SBCK_008-3a>¶
　借居浮屠宫非村亦非市廷堂甚爽塏髙屋敞䆫几¶
　郊林接溪水眼界頗清美甞聞天地閒禍福更伏&KR0029;¶
　藉令衰蹇身终老只如此何湏苦嗟咨未必非受祉¶
　形如支離䟽飽食逸終丗目肓如宋人全生免傜使¶
　平生嘆逺逰今我在桑梓田園接家山區處及耘耔¶
　平生困鞅掌今我恬無事寢興縱所如出處不違巳¶
　病來益尊生對境空相似永無貪欲過稍習衛生旨¶
　不爲六賊牽豈受三彭毁人言病壓身徃徃延壽紀¶
　大鈞黙乘除萬一理如是安全固自佳蹇廢亦可尔¶
　死生猶窹&KR0304;况此一支體細思安否閒相去亦無幾¶
<pb:KR4d0156_SBCK_008-3b>¶
　如何不釋然萬事付疑始¶
　　　　　次韻和叔問古風送曽&KR0123;甫提刑¶
　夢覺紙䆫白幽禽語匆匆傳呼動林野楚歌巳三终¶
(漢太守刺史所至歌者望見/車嗷咷楚歌今傳呼&KR0011;此)故人忽在眼四牡來城東閑門¶
　雀可羅繞&KR0213;森蒿蓬如何不我遺&KR0424;味固所同昔别¶
　全盛日華戎文軌通豈意喪亂後晤言復相從知君¶
　飽新得敬(御/名)過南容蕭然氣深穩隱如神藏鋒向來¶
　夸奪境變滅毗嵐風訪舊半&KR0017;録榮衰等虗空顧我¶
　老且病齒揺頭欲童念子方頴脫如錐出囊中㑹如¶
　金僕姑犀兕貫七重光華得膚使周咨廣堯聦&KR0219;虜¶
<pb:KR4d0156_SBCK_008-4a>¶
　將革靣天方誘其&KR0168;皇明並日月塵霧不得蒙遄歸¶
　侍幃幄海嶽増深崇儻因東飛翼一訪白髮翁時哉¶
　不可失决去如驚鴻¶
　　　　贈别吴忱宣徳(并序)¶
　余客都城邂逅河南吴誠伯偕寓興國僧&KR0213;其爲人¶
　樂善嗜學練熟丗故徙居蘄春適再丗耳而蘄春人¶
　至都下者無賢不肖必來問訊其廬所傾下徃徃知¶
　名士故舊有以急告隨所厚薄賙之誠伯自言尉光¶
　山時捕得強盗十許人賞應第一等獄具部送府盗¶
　親戚望&KR0152;道旁或扶老携㓜號戀不忍聞誠伯顧盗¶
<pb:KR4d0156_SBCK_008-4b>¶
　非素猾賊爲人害者一旦迫飢寒適爲盗乃䧟重辟¶
　耳因以盗還送縣稍緩其獄乆之皆得不死賞固不¶
　論也凡此過丗俗逺甚今兹同寓僧&KR0213;者至數十人¶
　乃獨見親厚此又何也余調官東歸誠伯從余索詩¶
　爲别匆匆不暇還家作此&KR0009;之¶
　吴公河南守薦士得賈生偉兹天下士何止千人英¶
　吴公失名字功業曖不明要非萬頃陂莫着横海鯨¶
　當時好賢意豈愧勃與嬰蔽賢如靣墻自使兩目盲¶
　好賢如力穡穰穰嘉榖成至今餘慶在望著河南城¶
　如君豈其裔樂善莫與京髙門二千石丗徳故可評¶
<pb:KR4d0156_SBCK_008-5a>¶
　平生周旋士徃徃凌青&KR0115;作吏今十年讀書不求名¶
　向來光山政何異古所稱嗟哉士營巳寧使我&KR0018;人¶
　聊須借汝頭一用朱吾輪今君乃能尓所弃如毛塵¶
　故知古賢丗尚見風俗淳猗予一畸士落落良可憎¶
　折&KR0398;務求合俗眼竟不青憧憧九衢内邂逅蓋一傾¶
　何從乃知我頓有交舊情相隨若形影出語見肺膺¶
　長安速化地頑鈍终無營中霄起歸忌樸&KR0013;東南征¶
　投林無擇巢促歩無安行寧嫌蕞尔邑要是衆不爭¶
　紛紛同&KR0213;客聚散兩不停毛子去山邑哦詩對崢嶸¶
　想見薄領閒烱如九秋鷹(毛丗/髙倜)深州戢脩翮題輿重廬¶
<pb:KR4d0156_SBCK_008-5b>¶
　陵胷中若懸鑑圭角不自呈(上官閎/中恢)石老故游倦飄蕭¶
　數星星崇山古惡地無乃煩笞榜(音彭石興宗振有/子&KR1026;有時名早死)程翁¶
　頗專嘿兩版晝夜扄時時繋烏㡌匹馬挾二黥安知¶
　刹那閒一卧不復興(程興/之)其餘復誰在誰與交忘形去¶
　駕雖結轍來檣競&KR0045;舲懷君尚留寓京塵染&KR0322;纓其¶
　誰念乆要佐子飛且鳴况君緇衣後丗故飽所更㑹¶
　當力推挽橫絶非階升却顧五湖上有人方耦耕¶
　　　　　焦秀才出舊作送李丗弼佐古詩李侯&KR0108;¶
　　　　　見知今亡矣覽之愴然爲和一首¶
　李侯使東南談士不容口傾倉鮑元元倒屣先九九¶
<pb:KR4d0156_SBCK_008-6a>¶
　虗懷無故新盡下啇可否摛文真鸑鷟攷異自科斗¶
　臨人武城宰薦士河南守當從古人求敢用時輩偶¶
　如何二毛&KR0004;蒿里澆絮酒悲歌不成章千古一揮手¶
　　　　　酬焦秀才一首¶
　焦生老儒冠耳目接前輩詞源如春水浩浩漲清渭¶
　長篇極春容島可真&KR0200;碎人生各有趣相笑等醒醉¶
　胡爲嗜文章不作速化計明珠枉投贈懷䄂欲三歳¶
　今晨雪寒門剥喙驚熟睡軒昻開劇談良足尉幽悴¶
　　　　　送林德祖致仕東歸(并序)¶
　壯而仕老而歸理也士溺於仕故困而知返病而能¶
<pb:KR4d0156_SBCK_008-6b>¶
休老而知止者丗則猶然貴之若德祖於斯三者無¶
一焉然去官如脫屣是乃真可貴矣徳祖方未仕以¶
學行有盛名四十起家至爲部刺史所歷皆儒官入¶
糾天府於今爲要地年始登六十茹&KR0188;飲水神幹儼¶
如也一朝浩然有歸志退自府&KR0213;不謀於朋友不告¶
於妻子夜半狀上府晨朝可命下斯亦竒矣余行道¶
南徐過故人蘇承祖出許振叔書道徳祖掛冠勇決¶
之狀余時冒&KR0004;暑向逺途忽忽煩憒聞之灑然如挹¶
寒流而濯清風也而或者疑焉余曰子無異也士溺¶
於仕乆矣其視爵禄猶飢者之羡膏梁渇者之赴水¶
<pb:KR4d0156_SBCK_008-7a>¶
　泉寒者之陽而暘者之隂也意若攀垂綆而上千仭¶
　不可湏臾置也今乃有人&KR0018;通&KR0054;之才居軒冕之㑹¶
　非有冝去之年不得巳之事也然且一朝云之彼以¶
　夸&KR1313;之心計之是豈不可駭而疑哉且仕不仕何常¶
　之有德相非爲亢者也非要利者也徒曰適吾之適¶
　以遂吾之性而巳雖然自砥節礪行之詔屢下所以¶
　愧責貪競者之辭實深聖主之所聖士夫之恥也今¶
　觀徳祖之去就重輕亦足以振士風矣夫仕者畢心¶
　力以奉所職處者先㢘退以風士&KR0011;是皆有益於時¶
　者也德祖豈不賢逺於人矣哉旣遇諸淮隂舟翩然¶
<pb:KR4d0156_SBCK_008-7b>¶
　東使人有&KR0115;鴻之歎因爲詩以附諸公之末云¶
　浩浩聲利閒靜躁同一區排肩曰中市有&KR0011;逐獸趨¶
　中朝尺寸地衆睇咸睢盱安知大雲客出與飛雲俱¶
　翛然棄之去&KR0004;不計卷舒紛紛軒裳士瞠目口爲呿¶
　茫然更歎息不間賢與愚乃知楊少尹未足継兩踈¶
　時當老而傳不失仕且居非同㑹稽史苦誓困簡書¶
　不比狂季真索身憂病餘耆年了無事方當騁亨衢¶
　投簮逸湖海沛若縱壑魚雖無揮金事日者誰公如¶
　清風激多士故是明時湏恨無采詩氏儻有東歸圖¶
　　　　　送太府宋少卿京赴邠州守一首¶
<pb:KR4d0156_SBCK_008-8a>¶
使君西南雋掞藻陽臺春聲稱動華省故是青雲人¶
時於鵷鷺行軒昂見長身向來清官曹徃徃席上珍¶
聊憑五經笥一校九府緍寧論尹卿筆有志不自伸¶
探懷出銀黃笑指&KR0238;水濵房公嘯諾地廐吏持朱輪¶
懸知涇渭閒廣畒連髙囷洪河潤九里坐息西羗塵¶
長言継豳風耕稼可重陳㑹當采謡俗夜誦供華勛¶
(時寺監局務皆以中官緫領宋卿按行左/藏庫杖胥徒一二人緫領梁平怒遂出守)¶
　　　　周太愽携詩見投作詩酬之¶
在事常鬱鬱抛官意&KR0045;&KR0045;安能屈五斗秉耒庸何傷¶
徃者永康令柴桑逺相望烹魚得頳尾縮手生背芒¶
<pb:KR4d0156_SBCK_008-8b>¶
　投簮息吾駕刺口時談王坐見明月溪柔柯櫂長楊¶
　願以三寸舌橫流制湯湯櫑具驚曼倩長&KR0322;識鄒陽¶
　馮軾下賊壘頽雲如壞墻¶
　　　　少作¶
　　　　　&KR0004;秋¶
　金天却炎威二氣始交戰雲竒未摧峯江淨欲呈練¶
　曉風清蟬腹宿霧凝荷靣凉氣忽侵衣庭花亂如霰¶
(處中紫/薇甚嘉)¶
　新凉發巾&KR0322;欣此清夜永寒蟲如泣恨啾唧不可省¶
　急節度霜砧踈隂閟桐井林揺澹月碎葉颭幽露烱¶
<pb:KR4d0156_SBCK_008-9a>¶
坐乆睇空簷流螢&KR0039;秋影¶
　　　　秀峯逰戯効李長&KR0123;體¶
玉龍衝碧縈山脊蜿蜿踏龍上穹碧神竒&KR0017;巧鑱髙¶
青露壓春煙染山色舉頭便足千里逰太湖萬頃㴠¶
天白剪霞噀霧濕青紅錦楣花礎明清空松聲拂枕¶
破幽夢冰輪逗滑寒朣朧殿角聮珠挂星斗透冷飛¶
光射䟽牗古香飄桂夜隂隂雲樓報曉生銅吼摧頽¶
覊客青山人悠悠九土飛紅塵眼前歷歷千古意琴¶
臺不見呉宫春¶
　　　　過顔幾故居有感¶
<pb:KR4d0156_SBCK_008-9b>¶
　幽蘭忌當門野馬難駕車顔生跅&KR0760;士一跌不可扶¶
　少年豪於文自擬靈虵珠生涯&KR0009;罇酒醉目隨飛鳬¶
　興來不停筆似覺膽力麄開胷吐竒秀濆湧春雲踈¶
　嶔﨑四五十不挂薦士書漫滅禰衡刺佯狂阮生途¶
　拂衣苕溪上茅簷客東呉懸鶉冬不完脫粟牛未餔¶
　醉中有天地别是仙翁壷惜哉不羇才白首甘窮閭¶
　平時同&KR0129;客半在青雲衢音塵邈山河豈顧壯魚枯¶
　覊棲風塵下日月&KR0031;馳駒誰知聚沬身倐去不可呼¶
　死唯一函土生獨四壁居&KR0009;骸無尺地傳業無遺&KR0012;¶
　詩人多命薄此語或不誣吴天千古月空昭酒家壚¶
<pb:KR4d0156_SBCK_008-10a>¶
　　　登凌歊臺(本宋武帝/凌歊臺)¶
凌歊正在塵歊外四起雲山翠欲浮丹檻昔時空勝¶
事錦&KR0129;何處想靈逰鼇分一島來平野鯨吸長江帶¶
兩州手决飛雲天作幕坐侵寒露月垂鈎向來時有¶
千巖夢對此渾銷萬古愁醉目歸鴻天際没地髙空¶
闊更冝秋¶
　　　同趙子雍過朱元益耜樂圃¶
秋風脫葉盡弱質例可憎樂圃森老木深蒼鬱奔騰¶
中有白眉子貌古心亦澄歳寒儷松筠豈直朱絲繩¶
籃輿一㝷訪相携得良明促&KR0176;對軟語沉憂釋春冰¶
<pb:KR4d0156_SBCK_008-10b>¶
叢編出竒蹤璀璨獻與凝琱戈及&KR0144;鼎徃徃見未曽¶
慙君傾家釀幽亭暮方登但怪一林白&KR0012;蟾自東升¶
斯湏接詩戰掉鞅苦不勝羡子醉經史吾方着弓矰¶
白眼安取轉尊拳恐相仍見子意巳足何湏酒如澠¶
　　　送朱伯原&KR0054;士赴太學(癸酉)¶
朱公將赴成均時炎炎六月雲峯竒閶門鼔聲催&KR0030;¶
鷁陂塘&KR1341;蓞方華滋朝雲回首暮雲合汗青嵬磊扄¶
巖扉先生顧此重惜去片帆未肯乗風飛賤子乃前¶
致以詞誠知去魯心遲遲丈夫出處㑹有時從來猿¶
鶴焉能知醇儒况復生盛丗終老巖穴將何爲公其¶
<pb:KR4d0156_SBCK_008-11a>¶
　去矣莫回首君王仄席思賢乆公懷慷&KR0099;善哉言挽¶
　舟便出楓橋口¶
　　　　　送朱伯脩延年入京秋試¶
　朱生西逰不&KR0018;書堆胷自有一千卷囊中亦不貯黃¶
　金肯學癡兒事逰宴㑹稽要待買臣歸洛中湏使張¶
　華見扁舟去日春正深嬌紅嫰白粉成林沙頭酒盡¶
　一麾手黃鸝亦作離群音明年射䇿先髦傑晝繡還¶
　郷春事歇剩沽美酒膾鱸魚同醉垂虹亭上月¶
　　　　　雪中口占二首¶
　萬木號風雪未乾&KR0030;簷冰筯水精寒日髙丈五猶慵¶
<pb:KR4d0156_SBCK_008-11b>¶
起夢到江湖理釣竿¶
一夜滿城三尺雪寒林枯木盡生春盆池水窄成冰¶
鑑庭竹枝&KR0672;掃玉塵¶
北山小集卷第八¶
