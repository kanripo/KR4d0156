# -*- mode: mandoku-view; -*-
#+TITLE: 北山小集
#+DATE: 2015-09-12 00:30:02.295848
#+PROPERTY: ID KR4d0156
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB08n0641-023北山小集-卷二十三.
<pb:KR4d0156_SBCK_023-1a>¶
北山小集卷第二十三¶
　　　　　　　　　　信安程　俱¶
　　外制二¶
　　　　叅知政事李回明堂大禮封贈¶
　　　　曽祖贈正奉大夫祥贈太子少保¶
勑朕展采合宫肇修宗祀薦見上帝方熈事之旣成¶
敷錫庶民肆湛恩之廣&KR0013;舉此在廷之籍與&KR0041;追逺¶
之私矧吾輔臣慶發先世舊章故在寵命惟行具官¶
曾祖某潜德無瑕懷才不試責報百年之外非此其¶
身固窮一世之間克昌厥後惟儲宫之二品有訓導¶
<pb:KR4d0156_SBCK_023-1b>¶
之六官錫以賛書寵之亞保豈唯發幽光之有煒抑¶
以勸爲善於無窮可¶
　　　　曽祖母咸寕郡夫人印氏贈武陵郡夫人¶
勑朕惟祖宗以來慶錫之典每下未甞不追賁廷臣¶
之世者豈徒廣孝道於天下抑爲積善之勸爲具官¶
曾祖母相其夫於隱約之中成其家以勤儉之行是¶
必有淑恭之美柔嘉之儀以&KR0073;其後昆者不然何子¶
孫之多賢而濟美也属我宗祀敷澤加惠以大賚於¶
士民則輔弼之先寵綏之舊其可後哉䟽封武陵是¶
惟太郡用告于第尚克承之可¶
<pb:KR4d0156_SBCK_023-2a>¶
　　　　祖任太子中允贈正奉大夫禹贈太子少¶
　　　　傅¶
勑朕肇修宗祀敷錫寰區恩數首加於四隣寵綏上¶
及於三世舉儲宫之近著下王綍以載&KR0045;其有修德¶
在躬不踰中盾之秩貽孫有慶亟躋亞傅之崇益顯¶
流光又爲特美具官祖靖共厥位豈弟冝民諒多三¶
異之稱見於遺愛卒饗百祥之報以&KR0073;後昆有子有¶
孫以孝以享服此惟新之命用孚不朽之言可¶
　　　　祖母晉康郡夫人姚氏贈太寕郡夫人¶
勑姚姓出於有虞而李者咎繇之裔也始以祥刑弼¶
<pb:KR4d0156_SBCK_023-2b>¶
于五教使四方風動不犯于有司以成重華之治隂¶
德懋焉乃有女子嬪于慶門是生雋臣揚歴從橐以¶
没元身而又継以賢孫流光未艾膺此寵典賁于家¶
庭具官祖母克以淑德相其君子周旋膴仕通籍金¶
閨生享錫封没有加贈逮兹均沛䟽榮太寕豈唯旌¶
尔之休抑以昭慶澤之逺可¶
　　　　父任寳文閣待制太中大夫贈太師琮追¶
　　　　封襄國公¶
勑昔在神祖厲精有爲凡膺簡睠之餘故多侍從之¶
老是生賢子亮采累朝属子大饗以致䖍爰始敷施¶
<pb:KR4d0156_SBCK_023-3a>¶
而班慶具官父才猷之邵推重朝廷敏濟之資騰聲¶
中外出則賦政承流於方面入則賛治率属於省臺¶
顧績望之在人冝慶祥之貽後乆矣便蕃之典煒然¶
詩禮之庭旣位極於帝師載錫封於公社尚有英爽¶
歆此寵綏可¶
　　　　嫡母魯國夫人吳氏贈秦國夫人¶
勑&KR0028;内大國莫如咸秦古稱小君是亦封爵以彰閨¶
壼之懿用易&KR0027;&KR0041;之詹属敷澤於多方肆䟽恩於新¶
命具官嫡母毓秀慶胄作嬪髙門禮法冝其宗姻輔¶
佐成其夫子方&KR0132;雋論思於法從雖不逮於偕榮而¶
<pb:KR4d0156_SBCK_023-3b>¶
弼臣寅亮於天工終致隆於追逺賁徽章於綸綍庶¶
有輝於丘原可¶
　　　　繼母越國夫人邵氏贈秦國夫人¶
用易句吳之&KR0022;(上下/詞同)¶
　　　　繼母燕國夫人孫氏贈秦國夫人¶
勅(上詞/同)是亦封爵以彰閨壺之懿用示便蕃之恩肆¶
於敷錫之&KR0004;式布惟新之命具官繼母(云云下/詞同)¶
　　　　所生母信安郡夫人常氏贈文安郡夫人¶
勅漢之王符蚤著潜夫之譽晉之周顗世仰忠臣之¶
門亦惟母教之勤何取外家之盛必有懿德發于幽¶
<pb:KR4d0156_SBCK_023-4a>¶
光具官所生母淑(御/名)有聞温恭不懈實生賢子爲我¶
輔臣属兹熈事之成咸&KR0140;奉先之澤易之大郡表以¶
嘉名用慰桮棬之思以増松檟之煥可¶
　　　　妻齊安郡夫人郭氏封同安郡夫人¶
勑公卿大夫積行累㓛以致休顯夫人以内助之美¶
而居有之此鵲巢之作所以永言於斯也國有慶錫¶
有家者與&KR0041;其休則䟽封錫命以榮其私者顧可後¶
哉具官妻以令淑靜嘉作配君子冝于上下其甘苦¶
豐約之同儆戒相成之際由初迄今勤亦至矣此䟽¶
封之典所以有加而無已也同安大郡以易舊封膺¶
<pb:KR4d0156_SBCK_023-4b>¶
此寵綏永其祗服可¶
　　　　同知樞宻院冨直柔加食邑實封¶
勑朕肇修禋祀祗見合宫刺六經之文嚴祖功宗德¶
之配導三靈之况布&KR0572;天請命之誠粤&KR0117;事之無違¶
敷湛恩於有截睠予廊廟之輔與相肅雍之成爰有¶
舊章以申寵數具官幾深濟務端亮在躬爰登宻宥¶
之司益著賛襄之美運籌决勝方遲子房之功錫祉¶
&KR0045;休抑見召公之似逮此精純之展故多陟降之勞¶
用加衍於戸封且陪敦於真賦旣啓尔宇勉思闢國¶
之謀益&KR0108;乃庸無曠代天之用欽我徽命永孚于休¶
<pb:KR4d0156_SBCK_023-5a>¶
可¶
　　　　知樞宻院張浚加食邑實封¶
勑朕遭時艱虞駐蹕吳越思投誠於上帝肆展寀於¶
合宫創業守文嚴藝祖太宗之配貴誠上質備匏尊¶
槀席之儀熈事告成湛恩遐布矧復鈞樞之重可忘¶
慶錫之朌具官英特應辰幾深濟務忠節著於勤王¶
之際才術見於持憲之初掃除姦凶方懋有征之舉¶
肅清宫闕佇成再造之功用加衍於戸封亦陪敦於¶
真賦(云云下/詞同冨)¶
　　　　叅知政事李回加食邑實封¶
<pb:KR4d0156_SBCK_023-5b>¶
勑朕㳙&KR0123;季秋薦誠上帝導三靈之况方裒昭格之¶
休敷百順之祥式布汪洋之澤惟在廷之顯相有進¶
律之彛章具官迪德粹和受才宏敏自延登於廊廟¶
益有頼於賛襄望之雅意本朝故多郷納畢公乃心¶
王室尚告謀猷用加真賦之封且衍爰田之入旣啓尔¶
宇勉思闢國之謀(云云下/詞同冨)¶
　　　　翰林學士汪藻父任奉議郎致仕贈正議¶
　　　　大夫榖贈正奉大夫¶
勑朕肇修宗祀祗見合宫&KR0117;事旣成肆敷錫於四海¶
凡通籍于朝者皆得寵贈其先俾申追逺之志而况¶
<pb:KR4d0156_SBCK_023-6a>¶
吾簮筆持橐出入禁省之臣哉具官父某蚤以文藝¶
䇿名儒科廉平之政靜退之守有聞於時不克大施¶
委慶厥嗣司我内制甚文而賢惟時正奉之階視昔¶
貳卿之秩用均&KR0117;澤以示寵綏可¶
　　　　前母淑人陳氏贈淑人(故母陳氏同)¶
勑士有砥節厲行修身於隱約之中而遺慶於數十¶
年之後其必有内助之賢相與保勤儉均甘苦以成¶
其室家故旣乆而弥大也具官母淑靖之美宗姻所¶
懷儆戒之冝君子是賴属我均&KR0117;之澤肆朌綸綍之¶
襃雖稱謂之不殊亦寵嘉之有煒可¶
<pb:KR4d0156_SBCK_023-6b>¶
　　　　故妻淑人趙氏贈淑人¶
勑士方抱藝守約沉於下僚以保廉儉之操不以窮¶
逹累其心者亦室家之助也及其安榮通顯而不與¶
焉則湛澤之施其可以後具官故妻薫陶賢範毓質¶
慶門淑(御/名)之儀冝于姻族属我(云云下/詞同)¶
　　　　妻淑人莊氏封淑人¶
勑二南之詩婦德是懋夫以鳲鳩均一之美螽斯衆¶
多之報俯仰無斁淑(御/名)有聞豈非婦人之盛節而有¶
家之可願者哉具官妻毓質慶胄婉懿静&KR0825;克相厥¶
夫有兹休顯属我(云云下/詞同)¶
<pb:KR4d0156_SBCK_023-7a>¶
　　　　吏部侍郎&KR0058;&KR0192;父任許田縣主簿國子&KR0101;¶
　　　　直講贈朝議大夫宗孟贈中大夫¶
勑(上詞/同)具官父蚤以經術掌教儒宫寛裕以文靖共¶
是蹈委慶厥嗣實貳天官惟兹五品之階往視儲宫¶
之友用均&KR0117;澤以示寵綏可¶
　　　　故母(詞同汪母)¶
　　　　故妻¶
勑士方抱藝守約困於未試而有以保其廉儉之操¶
者亦室家之助也其安榮(云云下詞/同汪故妻)¶
　　　　妻(詞同汪妻)¶
<pb:KR4d0156_SBCK_023-7b>¶
　　　　吏部侍郎髙衛父任左朝請郎尚書戸部¶
　　　　郎中鎛贈銀青光禄大夫¶
勑(上詞/同汪)具官父蚤以才猷進陟華省靖共是蹈風績¶
故存不克大施委慶厥嗣惟時二品之位視昔六宫¶
之聨用示寵綏以均&KR0117;澤可¶
　　　　故前母普安郡夫人趙氏贈淮安郡夫人¶
　　　　故母齊安郡夫人趙氏贈同安郡夫人詞¶
　　　　同¶
勑(上詞/同汪)綸綍之襃疏大郡以易封増寵章之有煒可¶
　　　故妻令人李氏贈碩人¶
<pb:KR4d0156_SBCK_023-8a>¶
勑侍從宣力之臣有以才術自&KR0108;出入膴仕以厎顯¶
榮至於&KR0132;艾而内助之賢不與享焉則湛澤之施其¶
可後哉具官妻婉嫕之質鍾自慶門(云云同/汪故妻)之襃惟恩¶
綍之荐加賁寵章之有煒可¶
　　　　兵部尚書胡直孺父任職方郎中贈開府¶
　　　　儀同三司况贈少保¶
勑(上詞同/汪父)具官父蚤以儒科周旋膴仕靖共樂愷藏器¶
郎曹不克大施委慶厥嗣位我常伯爲時老成惟兹¶
保傅之聮是謂&KR0012;卿之列用均&KR0117;澤以示寵綏可¶
　　　　故母(詞同汪)¶
<pb:KR4d0156_SBCK_023-8b>¶
　　　　故繼母嘉國夫人龔氏贈徐國夫人(詞同)¶
　　　　故妻淑人吕氏贈淑人¶
　　　　龍圖閣待制知廣州林遹父任建州司理¶
　　　　叅軍贈中大夫格贈太中大夫¶
勑(上詞/同)具官父蚤以廉平服勤州&KR0122;義方之教行於¶
家庭不克大施委慶厥嗣職在延閣出帥巨藩惟兹¶
五品之階往視七人之列用均&KR0117;澤以示寵綏可¶
　　　　故母令人陳氏贈碩人¶
　　　　妻令人范氏贈碩人¶
　　　　工部侍郎韓肖胄父中大夫贈正奉大夫¶
<pb:KR4d0156_SBCK_023-9a>¶
　　　　治贈光禄大夫¶
勑(上詞/同)具官父盛德之後克承厥家端雅靖共亦濟¶
其美中更間退公議益孚不克大施委慶厥嗣惟崇¶
資之二品視疇昔之六卿用示寵綏以均&KR0117;澤可¶
　　　　故母碩人文氏贈和義郡夫人¶
勑在仁祖時輔相之賢有若彦&KR0054;弼亮三世實爲帝¶
師旣已勤勞王家以安社稷矣其餘澤遺範刑于厥¶
家者盖可知焉具官故母婉嫕之質鍾自慶門淑靖¶
之儀冝于姻族乃有令子爲我從臣屬敷錫於寰區¶
用宣恩於綸綍進封一等表以嘉稱以示寵章抑光¶
<pb:KR4d0156_SBCK_023-9b>¶
彤史可¶
　　　　繼母太碩人文氏贈齊安郡夫人(詞同/前)¶
　　　　故妻令人王氏贈碩人(詞同汪)¶
　　　　故妻令人文氏贈碩人(詞同)¶
　　　　吕好問父任奉直大夫直祕閣贈太子少¶
　　　　師希哲贈太子太傅¶
勑(上詞/同汪)而况職在祕殿甞更鈞轄之任者哉具官父¶
某盛德遺範鍾於其身純粹靖共見於行已中更黨¶
論公望益明不克大施委慶厥嗣惟儲宫之峻秩有¶
訓導之古官均彼師嚴升之二品用敷&KR0117;澤益示寵¶
<pb:KR4d0156_SBCK_023-10a>¶
綏可¶
　　　　故母齊安郡夫人張氏贈文安郡夫人¶
勑士有砥節厲行修身於奥窔之間遺慶於數十年¶
之後其必有内助之賢相與守廉勤之操保平康之¶
福以成其室家故旣乆而弥大也具官故母(云云同/前詞)¶
　　　　故妻永嘉郡夫人王氏贈東萊郡夫人¶
勑輔弼之臣有以才德自&KR0108;以底顯榮至於&KR0132;老五¶
福成備而内助之賢不與享焉則湛澤之施其可後¶
哉具官故妻(云云同/前詞)¶
　　　　給事中洪擬明堂大禮封贈¶
<pb:KR4d0156_SBCK_023-10b>¶
　　　　父贈通議大夫固贈通奉大夫¶
勑朕肇修宗祀祗見合官&KR0117;事旣成肆敷錫於四海¶
凡通籍于朝者皆得寵贈其先俾申追逺之志而况¶
吾簮筆持橐出入禁省之臣哉具官父某種德在躬¶
委慶厥嗣歴踐髙顯甚賢而文惟時三品之階視昔¶
貳卿之秩用均&KR0117;澤以示寵綏可¶
　　　　妻冝人鄧氏封令人¶
勑二南之詩婦德是懋夫以鳲鳩均一之美螽斯衆¶
多之報俯仰無斁淑(御/名)有聞豈非婦人之盛節而有¶
家之可願者哉具官婉懿之美冝其宗姻克相厥夫¶
<pb:KR4d0156_SBCK_023-11a>¶
有兹休顯屬我均&KR0117;之澤肆朌綸綍之襃易以嘉稱¶
時爲寵命可¶
　　　　戸部尚書孟&KR0067;故父贈朝散大夫贈中奉¶
　　　　大夫¶
勑(上詞/同洪)具官種德在躬委慶厥嗣司我&KR0022;計實吾信¶
臣惟時三品之階視昔貳卿之列用均&KR0117;澤以示寵¶
綏可¶
　　　　故母冝人申氏贈淑人¶
勑(上詞/同汪)如綍之襃易以嘉稱時惟寵命¶
　　　　妻冝人徐氏封淑人(詞同/汪)¶
<pb:KR4d0156_SBCK_023-11b>¶
　　　　資政殿大學士中大夫提舉萬壽宫兼侍¶
　　　　讀王綯故祖任尚書都官郎中贈太子少¶
　　　　傅克存贈太子少師¶
勑朕爰以季秋肇稱禋祀貴誠上質備匏尊槀席之¶
儀創業守文嚴藝祖太宗之配旣成&KR0117;事用渙渥恩¶
舉兹在服之臣與&KR0041;追逺之賁矧予舊學頃賛洪鈞¶
加寵厥先理其可後具官故祖某蓄德深厚藏器恢¶
宏炳文藝以决科藹循良之令聞馮唐老於郎省曾¶
無不遇之嗟于公大其閭門固有將興之兆惟春宫¶
之峻秩設六傅以備官莫如師嚴以視公貳用加榮¶
<pb:KR4d0156_SBCK_023-12a>¶
於襃錫以増寵於幽潜可¶
　　　　故祖母平原郡夫人韓氏贈文安郡夫人¶
勑朕惟祖宗以來慶賜之典每下未甞不追賁廷臣¶
之世者豈徒廣孝道於天下抑以爲積善之勸焉具¶
官故祖母克以淑德相其君子周旋膴仕通籍金閨¶
生享錫封沒有加贈而髙門之澤大於厥孫爲時醇¶
儒實我舊學肆朕展合宫之饗推四海之恩用申出¶
綍之襃以廣均&KR0117;之霈易封大郡増賁九原豈唯慰¶
烝甞之思抑以表慶祥之逺可¶
　　　　故祖母安化郡夫人皇甫氏贈饒陽郡¶
<pb:KR4d0156_SBCK_023-12b>¶
　　　　夫人¶
勑朕祗祀上穹均&KR0117;四海追逺之數下及於庶僚而¶
况輔政之舊稽古之儒加寵其先盖有彛典具官故¶
祖母令儀懿範禮法具冝嬪于德人慶流厥後致位¶
休顯爲時老成頃進服於大僚旣加恩於三世逮兹¶
慶賜益示寵綏申之大郡以䟽封易以饒陽之美稱¶
時惟新命用賁有家可¶
　　　　故祖母臨淮郡夫人來氏贈淮安郡夫人¶
勑朕觀載籍之傳考興衰之緒其流澤後世俾衣冠¶
之盛忠厚之風益隆而不墜者非獨世德之修而已¶
<pb:KR4d0156_SBCK_023-13a>¶
蓋有閨壼之助焉具官故祖母禮法是蹈淑靖在躬¶
化行於閨門仁及於宗戚以有兹慶迄成厥家肆予¶
展寀於合宫爰始均&KR0117;於緜宇矧繄舊學甞賛國鈞¶
加寵其先蓋有彛典是用䟽淮安之大郡易泗上之¶
故封時惟新恩歆我休命可¶
　　　　故父任宣教郎贈太子少師發贈太子¶
　　　　太保¶
勑官無小大惠足以及物者其澤必長天無私親位¶
弗稱其德者其償必厚惟善祥之不爽知義教之有¶
方顧兹襃贈之彛章是亦報施之明驗具官故父某¶
<pb:KR4d0156_SBCK_023-13b>¶
育德寛&KR0073;禔身肅恭遹承詩禮之規無愧循良之吏(云/云)¶
　　　　故母髙平郡夫人張氏贈太寕郡夫人¶
勑揚名顯親盖人子之至願而聖人以爲孝道之終¶
者也其有作配君子允冝其家有子而賢爲國近弼¶
旣荐&KR0041;於寵數可無與於均&KR0117;乎具官故母徽懿之¶
儀見於内則慈祥之行成此慶門雖五鼎千鐘不逮¶
南陔之飬而清臺石&KR1038;式慰寒泉之思比䟽錫於髙¶
平固益彰於休顯太寕大郡用易故封肆加綸綍之¶
榮以爲慶善之勸可¶
　　　　故妻淄川郡夫人髙氏贈濟陽郡夫人¶
<pb:KR4d0156_SBCK_023-14a>¶
勑先王制禮與夫推恩接下之文未甞不本於人情¶
也夫相其夫於勤約之中旣已躬廉儉而同甘苦矣¶
而不共享其安榮則追贈之隆抑以慰其私尔具官¶
故妻賢淑有聞宜其閨門嬪于大家安若素習夭閼¶
不壽襃賁可忘旣疏錫於淄川復進封於大郡時惟¶
新命歆此寵休可¶
　　　　妻永嘉郡夫人强氏封同安郡夫人¶
勑二南之詩本於王化之基而及於夫人之德雖形¶
四方風一國小大不同然其所以循法度奉烝甞致¶
輔佐之冝一也具官妻婉嫕之儀明淑之美克配君¶
<pb:KR4d0156_SBCK_023-14b>¶
子冝其宗姻至于艾&KR0132;有此休顯旣更大郡之錫載¶
易同安之封以示寵榮用均&KR0117;澤可¶
北山小集卷第二十三¶
<pb:KR4d0156_SBCK_023-15a>¶
