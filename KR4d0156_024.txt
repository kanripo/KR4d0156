# -*- mode: mandoku-view; -*-
#+TITLE: 北山小集
#+DATE: 2015-09-12 00:30:02.337167
#+PROPERTY: ID KR4d0156
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB08n0641-024北山小集-卷二十四.
<pb:KR4d0156_SBCK_024-1a>¶
北山小集卷第二十四¶
　　　　　　　　　　信安程　俱¶
　　外制三¶
　　　　吏部貟外郎胡世將校書郎劉一止除監¶
　　　　察御史(九月二十八日)¶
勑具官御史臺屬皆朕耳目之官也自元豐肇新官¶
制於是尚書諸曹分𨽻六察雖非言責之地然尚書¶
萬機本天下之事無不緫焉而御史得以紏六曹之¶
愆違則其任亦不輕矣以尔問學之美推於軰流才¶
術之敏見於已試召對便殿敷奏可觀維持朝綱肆¶
<pb:KR4d0156_SBCK_024-1b>¶
以命尔其祗厥職尚有寵嘉可(云云)推於軰流(已上/詞同)¶
才術之施冝無不可選自讎校維持朝綱尚體懋恩¶
益祗厥職可¶
　　　　文林郎河南府孟汝唐州鎮撫使司幹辨¶
　　　　公事任直清與改合入官除直祕閣仍賜¶
　　　　緋章服(九月二/十八日)¶
勑具官尔以諸生&KR0108;身戎幕百&KR0213;重趼入奏行朝賜¶
對從容有嘉忠恪官以&KR0009;禄實視京僚蓬萊道山以¶
儲英俊併用示寵錫以身章求之異時非聲譽在人¶
服勤之乆保任應格功効卓然者未有一朝而兼得¶
<pb:KR4d0156_SBCK_024-2a>¶
者也朕之寵尔者厚矣尔亦思所以報之可¶
　　　　叅知政事李回除資政殿學士江南西路¶
　　　　安撫大使令謝辭上殿(十月二日)¶
勑宣力四方必有股肱之頼折衝千里是資帷幄之¶
良朕念江西之上游有若豫章之巨鎭民亦勞止豈¶
無還定安集之思我儀圖之爰得禮樂詩書之帥具¶
官才足以經逺學足以賛猷蚤獻納於朝端亦緝熈¶
於王度靜而能應剛以有容迺者扈長樂之遐征緫¶
行臺之庶務曁還吳㑹陟副樞庭遂佐國均益資辰¶
告屬懇辤於機政方圗任於蕃宣用升秘殿之華仍¶
<pb:KR4d0156_SBCK_024-2b>¶
付中權之重惟廟堂之宿望固應深體於焦勞惟荆¶
楚之舊臨諒已周知於利病往蘇疲瘵式副𠋣毗行¶
尔所聞豈煩多訓可¶
　　　　武節大夫河南府孟汝唐州鎭撫使翟興¶
　　　　武功大夫遥郡防禦使¶
勑具官朕遭時艱虞東狩吳㑹顧瞻舊都永懷創¶
守未甞不中夜以興當饋而歎也尔&KR0108;自校長不忘¶
國恩獨以𧴀虎之師屢挫奚虜之氣輯綏民旅祗奉¶
寢園遂定洛京益張武衛朕甚嘉之進階三等以旌¶
尔功仍陟兵防俾持使節是皆超躐宜體睠知尔其¶
<pb:KR4d0156_SBCK_024-3a>¶
益厲於忠勤朕亦無愛於爵禄騰聲懋績豈不韙¶
哉可¶
　　　　給事中洪擬除吏部尚書¶
勑天官掌六典以佐王是爲周制吏部建九品以取¶
士始大魏&KR0022;惟今古之異冝在𠋣毗而均重求諸近¶
列吾得其人具官學問之優見於從政靖兵之美儀¶
於本朝夙將使指於四方亦旣敷宣於德教周歴憲¶
臺之三院固多啓沃於聦謀比自司言進膺平奏属¶
銓量之虗位思振舉於頽綱念非老成莫克付授矧¶
自文籍散逸吏縁爲姦真僞混淆官益以冗至於法¶
<pb:KR4d0156_SBCK_024-3b>¶
出而詐起安得風流而令行惟通簡如裴王則足以¶
應無窮之緒惟清明如崔范則足以祛積敝之源諒¶
亦優爲佇觀成績可¶
　　　　汪藻龍圖閣直學士知湖州¶
勑淛河之西列郡惟八吴興當苕霅之㑹適繁簡之¶
中在於平時最爲樂土昨者虜㓂大入跳梁郡疆縣¶
當厥衝鮮不震蕩然則備禦安集盖難其人具官輟¶
自禁𫟍則吾信臣况淹練古今於從政乎何有而敷¶
陳利病每誠心乎愛民諒堅及物之心益觀儒者之¶
効雖鞅掌諷議若中外之或殊然鍼石拊摩實乂安¶
<pb:KR4d0156_SBCK_024-4a>¶
之是頼休戚所繫往其欽哉可¶
　　　　&KR0058;&KR0192;龍圖閣待制知漳州¶
勑七閩南粤之交有漳浦焉其地儉陋故其民窶以¶
嗇其爲郡僻左故吏至則鄙夷其人是以澤不下宣¶
而民益困非里社不逺因俗制冝鮮克稱治具官輟¶
自侍從則吾信臣(云云下/詞同汪)¶
　　　　髙衛龍圖閣待制知撫州¶
勑廼者虜&KR0016;大入蹂吾江西臨川之民蕩析厥居罔¶
或生聚朕思得敏惠之士往而勞來還定安集之庶¶
幾&KR0024;創痍之酷息愁歎之聲有以召和而弭乱也具¶
<pb:KR4d0156_SBCK_024-4b>¶
官輟自侍從則吾信臣况甞將命於外臺固已淹通¶
於政事且復階榮於近著所冝深體於焦勞諒於綏¶
馭之間益展忠勤之効雖尔身在外若逺邇之或殊¶
然國歩方艱亦承宣之是頼休戚所繫往其欽哉可¶
　　　　左司貟外郎趙子晝太常少卿¶
勑具官太常禮樂之司自天下多故文籍散亡猝有¶
討論莫之折中儀曹愽士口呿而不能對掌故客史¶
意行而無所稽朕甚閔焉以尔學問該通操履修潔¶
試之宰士禆益則多擢貳曲臺時惟髙選夫裒文籍¶
於散亡之後明禮樂於缺壞之餘唯其勉哉時尔之¶
<pb:KR4d0156_SBCK_024-5a>¶
任可¶
　　　　刑部貟外郎錢稔大理少卿¶
勑具官廷尉天下之平得其人則天下無寃民不得¶
其平則民將無所措手足然則爲之貳者其可不重¶
其任哉以尔比以才選爲郎尚書持節餉軍轉輸不¶
匱風力之敏於此可觀士制祥刑往爲之佐尚其忱¶
恪以荅寵休可¶
　　　　降授朝奉大夫姚舜明左司郎官吏部貟¶
　　　　外郎&KR0311;悆右司貟外郎¶
勑具官尚書萬幾本而聮治分職允𨤲於六官處中¶
<pb:KR4d0156_SBCK_024-5b>¶
經體則任之大臣舉綱引墨則責之宰士不有彌綸¶
之助孰承斟酌之冝以尔舜明中外荐更頗著風績¶
以尔悆比叅銓叙克守厥官矧皆俊造之升是資儒¶
雅之飾尚其祗恪以副簡求可¶
　　　　潘良貴考功郎官樓炤兵部李易屯田張¶
　　　　礿刑部張匯比部郎官¶
勑具官六卿之属不同其於賛喉舌之司成攷㑹之¶
務者顧豈有異哉以尔良貴自信不回頃更言路以¶
尔炤綽有才辯慷&KR0099;事功以尔易發䇿行朝先鳴多¶
士以尔礿該通律令號爲詳明以尔匯爲吏有稱濟¶
<pb:KR4d0156_SBCK_024-6a>¶
以强敏或翺𦍤於已試或激昂於有爲俾列位於文¶
昌庶効能於司㑹時惟遴簡無曠厥官可¶
　　　　孟&KR0067;除叅知政事¶
勑朕丕承基緒思濟艱難無競惟人方急賢能之舉¶
不懈于位寕忘豈弟之冝俾入賛於國均庶有孚於¶
輿望具官忱誠許國才業應辰宣力四方更外臺之¶
賦政元戎十乗司留鑰於陪京益旣乃心咸有成績¶
遂升華於延閣旋分職於司徒肆予肇祀之成繄尔¶
豐財之助陟明斯在方鳴玉以造庭經體是冝用出¶
綸而敷命方今國𫝑未振民力旣疲共惟置器之安¶
<pb:KR4d0156_SBCK_024-6b>¶
以佐渉川之濟唯德稱而乂厥辟母面從而有後言¶
卜式膺二府之求盖朴忠之是頼劉晏輔中興之業¶
亦食貨之周知尚&KR0108;尔庸以起予治可¶
　　　　中奉大夫龍圖閣待制知撫州髙衛磨勘¶
　　　　轉中大夫¶
勑三載考績三考黜陟幽明故任土作貢之功必成¶
於四考之後而績用弗成之罰亦九載而後加焉此¶
唐虞黜陟之明驗也後世遷徙旣數考課之法不行¶
侍從之官率三載而進秩徒以夙夜之勞而已具官¶
宣力中外才猷旣孚方自銓曹出守大郡舉有司之¶
<pb:KR4d0156_SBCK_024-7a>¶
&KR0212;典加四品之崇資是亦新恩往其祗服可¶
　　　　直龍圖閣前知婺州𫝊崧卿除秘書少監¶
勑具官承平之初肇建三舘凡文學論思之選鮮不¶
出於其間官制旣行歸之祕省爲之貳者未甞輕以¶
𢌿人以尔賔貢春闈蔚爲俊造之首周旋朝著雅有¶
端諒之稱進思多憂國之言出使有愛民之志召自¶
近郡對於宴間俾侍蘭臺益懋逺業時惟遴簡其徃¶
欽哉可¶
　　　　吏部貟外郎瘳剛起居&KR0213;人¶
勑具官自史官之職不修而言動之記隨以闊略仗¶
<pb:KR4d0156_SBCK_024-7b>¶
下之後吁俞謀議不得聞焉設官之意盖自唐室而¶
失之然非行藝有聞不以充選以尔操履端諒學問¶
優深有猷有爲名實旣加於士𩔖矣簮筆殿陛亦吾¶
從臣罔非正人則有古訓承弼乃辟惟尔之休往其¶
欽哉祗我新命可¶
　　　　陸長民孫近吏部郎官王珩户部郎官胡¶
　　　　蒙度支郎官¶
勑具官等中臺六官實緫天下之務而吏戸二曹最¶
爲浩繁得其人則銓叙平而財用理不得其人則事¶
不治而受其敝者衆故異時常以通簡敏逹之士爲¶
<pb:KR4d0156_SBCK_024-8a>¶
之属以尔長民儒雅潤飾見於踐&KR0045;以尔近詞學䇿¶
名甞更治郡以尔珩政事不茍以尔蒙彊濟有聞或¶
繇俊造之升或著廉平之効文昌之選尤重於今惟¶
是名曹事任加劇時惟新命尚其懋哉可¶
　　　　龍圖閣學士朝議大夫致仕翟汝文翰林¶
　　　　學士¶
勑朕惟唐室中㣲出狩于外時則有帷幄之傑不二¶
心之臣如陸贄者通逹國經彌縫衮𨶕克乂厥辟迄¶
成恢復之功朕未甞不想見其人也具官瑰瑋之文¶
藻飾王度邁往之氣髙視士林出則藩宣之良入爲¶
<pb:KR4d0156_SBCK_024-8b>¶
侍從之長兹用舊物還之禁塗豈唯資潤色之工感¶
人心而孚朕意庶幾有論思之頼竭忠節以賛中興¶
其景行於昔賢以欽承於休命可¶
　　　　朝奉郎徽猷閣待制知婺州李光尚書吏¶
　　　　部侍郎主管右選¶
勑古者源清而官省故以尚書緫銓衡近世法具而¶
貟多則分四選爲左右自兵車之爲衛廵方岳以在¶
行文牘寖亡防範隨缺思舉浩繁之治必資通簡之¶
才具官勁挺得於天姿學術明於治理抗憤世疾邪¶
之論有&KR0162;軀徇國之心乆均逸以就間盍共思於丕¶
<pb:KR4d0156_SBCK_024-9a>¶
濟俾賛天官之職益觀&KR0022;治之成惟去敝戢姦若尔¶
之爲守令則政修事舉予不謬於簡知往其欽哉懋¶
乃攸績可¶
　　　　李彌大尚書吏部侍郎主管左選¶
勑(上詞/同)具官問學該通器質渾厚自艱難而多故每¶
慷&KR0099;以&KR0108;忠均逸殊庭荐更歳律盍共思於丕濟庶¶
益展於嘉猷俾貳天官以賛&KR0022;治茍吏屬知戢姦而¶
逺罪則尔爲無&KR0018;於簡求若官曹皆宣力而建功則¶
朕亦何憂於不理欽予時命尚其懋哉可¶
　　　　王氏封和義夫人¶
<pb:KR4d0156_SBCK_024-9b>¶
勑王氏朕方每食甞膽未明求衣固無逸豫之思與¶
夫聲色之奉儻服勤於夙夜亦冝示於寵嘉以尔婉¶
嫕自持温恭是蹈屬備貫魚之列爰叅祀燕之儀顧¶
小心而弗違疏大郡以加錫尚其祗恪以稱渥恩可¶
　　　　掌衣蘇氏典寳宋氏典綵¶
勑掌衣蘇氏等朕即位以來時廵方岳掖庭之屬屢¶
簡僅存其有躬夙夜之勞居掌事之列理宜加秩用¶
示寵陞以尔恪(御/名)無違服勤寖乆進之八品寳綵是¶
供時爲懋思益祗乃事可¶
　　　　河東轉運判官直祕閣王毖贈正議大夫¶
<pb:KR4d0156_SBCK_024-10a>¶
勑舉襃贈之典䘏死事之孤所以勸忠勞之臣而致¶
仁厚之意也具官頃以才選轉漕河東而奚虜之衆¶
長圍太原身與帥臣嬰城固守王略不澹卒爲賊圖¶
將軍生降方安右校之位少從前死不隨屬國之歸¶
而妻子自言流離之狀朕䀌然傷之進官七等視昔¶
貳卿且推恩其子孫抑加勸於遐邇服此嘉寵尚其¶
有知可¶
　　　　瑞昌縣玉仙鄉稅戸迪功郎周仁厚與改¶
　　　　承務郎¶
勑具官迺者淮右之㓂跳梁江西命將臣俊以所部¶
<pb:KR4d0156_SBCK_024-10b>¶
致討焉汝能以私儲詣軍自獻食以不匱亦與有勞¶
&KR0009;禄初階是爲京秩益務報稱服我恩休可¶
　　　　王庶轉兩官除徽猷閣直學士¶
勑自奚虜大入暴師中原六年于兹矣而戡定之功¶
未云𫉬也其有分綏御之權制閫外之事而能所歴¶
有紀威聲隱然至於夷險不回績効尤著則陟明之¶
典其可後乎具官忠藎出於天姿才猷見於累試蚤¶
破器使投刃之下無全牛比屬時危疾風而後知勁¶
草爰更帥路屢奏膚公載撫興元有嘉豫備樞臣來¶
諗功狀卓然豈唯寛朕北顧之憂抑以張吾犄角之¶
<pb:KR4d0156_SBCK_024-11a>¶
𫝑延閣之&KR0201;學士之班是爲清華以旌功代仍進官¶
之二等亦示勸於一時益懋乃庸以稱休寵可¶
　　　　朝奉大夫直秘閣趙開除直顯謨閣¶
勑具官師行川陜于今三年矣所以禦敵者在兵而¶
所以聚兵者在食至於權貨殖以資軍實則又不可¶
以乏共者焉以尔&KR0108;自諸生果於立事付之財計才¶
効沛然樞臣奏功進官一等升華延閣倂示寵嘉尚¶
其勉之以暢榮問可¶
　　　　吳玠明州觀察使¶
勑朕以經理二陜付之樞臣奉將天威式遏亂略非¶
<pb:KR4d0156_SBCK_024-11b>¶
有熊羆之士不二心之臣相與勠力盡忠内撫外禦¶
則戡定之期未可以歳月冀也膚公來上懋賞是冝¶
具官才氣不羣忠勇自&KR0108;䇿足功名之㑹騰聲関隴¶
之間比者擢帥涇原盡護諸將岐下之戰尤爲雋功¶
𫉬其酋豪醜𩔖折北是用疇其多㨗陟以廉車夫雄¶
職美官朕所以待功能之士也益&KR0108;尔烈朕無愛焉¶
可¶
　　　　明州觀察使吳玠起復前件官職差遣¶
勑孝移於忠者聖人之格言國尔忘家者人臣之彛¶
憲而况分閫外之&KR0009;統諸路之師淬厲以湏枕戈待¶
<pb:KR4d0156_SBCK_024-12a>¶
旦而可以親喪廢乎具官比以功伐寖階顯榮却敵¶
有沉果之機馭軍適威愛之濟戰多中率懋賞旣行¶
遽深風木之悲方從金革之事矧臨敵忌於易將而¶
軍制容於奪情其安厥常母曠尔職茍能&KR0045;名於世¶
以顯其父母則忠孝之道兩得矣尔其懋哉可¶
　　　　胡唐老賜謚¶
勑母將陳定陶之議號稱安國之言丙&KR0123;饗愽陽之¶
封兼收不伐之美其有一時造𦞃世莫得聞五載不¶
言死而後顯易名之典非朕尔私具官俊造䇿名儒¶
雅飾吏峩冠憲府居有匪躬之思剖符侯&KR0022;綽著干¶
<pb:KR4d0156_SBCK_024-12b>¶
城之節顧惟京口實控吴疆疇其已試之功付之連¶
帥之任俄屬隣&KR0022;失守大將移軍空城莫嬰散卒横¶
潰方身叩城壘示以招徠之不疑而盗憎主人何虞¶
禍變之忽起素志不遂朕甚傷之比因同産之抗章¶
具列靖康之𨵿說節惠之請下之有司舉安民大慮¶
之言與在國逢難之故合是二法賁於九原庶英爽¶
之有知亦僉輿之無間可¶
　　　　德安府復州漢陽軍鎮撫使陳規除徽猷¶
　　　　閣待制¶
勑朕以安復漢陽三郡之衆設爲巨屏命守臣持節¶
<pb:KR4d0156_SBCK_024-13a>¶
鎭撫之所以保人民&KR0108;武衛也乃能内輯外禦軍聲¶
隱然懋賞之行理其可後具官才猷見於已試忠智¶
資於自然屢嬰賊鋒卒固城守勞來安集荆襄之民¶
實頼焉夫待制西清是爲法從肆以命尔以旌尔功¶
且身在侯藩職在延閣則朕腹心之臣也勉建功業¶
朕不汝忘可¶
　　　　德安府通判李忬直祕閣¶
勑具官圖書之府上應奎𨇠祖宗以來用儲英俊有¶
職於此率時聞人用以勸功則爲異數以尔能以才¶
力佐治一&KR0022;屢嬰賊鋒卒固城守清華之選以示寵¶
<pb:KR4d0156_SBCK_024-13b>¶
綏尚其欽哉益思報稱可¶
　　　　故中書侍郎贈開府儀同三司張慤謚忠¶
　　　穆¶
勑士方逢時力或可致國有公是死而益明襃善貶¶
𢙣則存諸太史之書考行易名則付之禮官之議是¶
謂彛典誰其敢私具官以强濟之才持公忠之志蚤¶
更器使懋著廉平之稱晩事潜藩益展勤勞之節旋¶
登政地俾賛國均發言無華每懷盡瘁以紓患特立¶
不懼弗爲姑息以市恩人望頓隆朝僉惟允不淑之¶
歎遽没於元身無斁之思尚孚於輿議屬邇臣之有¶
<pb:KR4d0156_SBCK_024-14a>¶
請繄節惠以加襃惟慮國以忘家與布德而執義合¶
是二法賁於九原庶幾英爽之歆抑爲忠藎之勸可¶
　　　　謝文瓘贈徽猷閣待制與兩資恩澤¶
勑(上詞同/楊康國)思有優恤具官熈寕之間以經術登上第靖¶
國之嵗以學行備從官獻可稽疑議論持正遭罹讒¶
毀流落喪亡公論旣明寵嘉可後待制延閣時惟渥¶
恩且推澤於子孫庶少伸於抑厭可¶
　　　　吏部尚書洪擬除龍圖閣待制知温州¶
勑法從之臣(云云上詞同/汪藻與郡)具官肅括而濟之以和明察¶
而行之以恕輟自常伯則吾信臣况淹練古今於從¶
<pb:KR4d0156_SBCK_024-14b>¶
政乎何有而講明治道每誠心乎愛民顧永嘉之保¶
疆實浙東之名郡惟西清之延閣有河圖之舊班雖¶
鞅掌諷議若中外之或殊然鍼石拊摩實乂安之是¶
頼尚體睠任益懋尔庸可¶
　　　　謝克家差知泉州¶
勑朕惟甌閩之區實居嶺海之㑹督府之外泉爲大¶
&KR0022;四方游寓之所棲百貨懋遷之自出頃者盗發旁¶
鄉士民震驚師出淹時調度繁廣顧艱危之未息豈¶
安集之可稽茍非重臣孰任憂&KR0009;具官文學政事儀¶
于朝端寛裕疏通逹於治體比擢叅於大政方允頼¶
<pb:KR4d0156_SBCK_024-15a>¶
於嘉猷遽陳辤劇之章且申均逸之請重違雅志俾¶
侍殊庭屬深軫於遐方因即勤於卧治昔白傳退居¶
於西洛亦就拜於尹𨤲若畢公身在於東郊尚無忘¶
於入告朕命不易往其欽哉可¶
北山小集卷第二十四¶
<pb:KR4d0156_SBCK_024-15b>¶
